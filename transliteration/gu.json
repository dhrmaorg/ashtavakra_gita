{
    "1.1": "જનક ઉવાચ \nકથં જ્ઞાનમવાપ્નોતિ,\nકથં મુક્તિર્ભવિષ્યતિ।\nવૈરાગ્ય ચ કથં પ્રાપ્તં એતદ્\nબ્રૂહિ મમ પ્રભો॥",
    "1.2": "અષ્ટાવક્ર ઉવાચ \nમુક્તિં ઇચ્છસિ ચેત્તાત,\nવિષયાન વિષવત્ત્યજ।\nક્ષમાર્જવદયાતોષ, સત્યં\nપીયૂષવદ્ ભજ॥",
    "1.3": "ન પૃથ્વી ન જલં નાગ્નિર્ન\nવાયુર્દ્યૌર્ન વા ભવાન્।\nએષાં સાક્ષિણમાત્માનં\nચિદ્રૂપં વિદ્ધિ મુક્તયે॥",
    "1.4": "યદિ દેહં પૃથક્ કૃત્ય\nચિતિ વિશ્રામ્ય તિષ્ઠસિ।\nઅધુનૈવ સુખી શાન્તો\nબન્ધમુક્તો ભવિષ્યસિ॥",
    "1.5": "ન ત્વં વિપ્રાદિકો વર્ણ:\nનાશ્રમી નાક્ષગોચર:।\nઅસઙગોઽસિ નિરાકારો\nવિશ્વસાક્ષી સુખી ભવ॥",
    "1.6": "ધર્માધર્મૌ સુખં દુખં\nમાનસાનિ ન તે વિભો।\nન કર્તાસિ ન ભોક્તાસિ\nમુક્ત એવાસિ સર્વદા॥",
    "1.7": "એકો દ્રષ્ટાસિ સર્વસ્ય\nમુક્તપ્રાયોઽસિ સર્વદા।\nઅયમેવ હિ તે બન્ધો\nદ્રષ્ટારં પશ્યસીતરમ્॥",
    "1.8": "અહં કર્તેત્યહંમાન\nમહાકૃષ્ણાહિદંશિતઃ।\nનાહં કર્તેતિ વિશ્વાસામૃતં\nપીત્વા સુખં ભવ॥",
    "1.9": "એકો વિશુદ્ધબોધોઽહં\nઇતિ નિશ્ચયવહ્નિના।\nપ્રજ્વાલ્યાજ્ઞાનગહનં\nવીતશોકઃ સુખી ભવ॥",
    "1.10": "યત્ર વિશ્વમિદં ભાતિ\nકલ્પિતં રજ્જુસર્પવત્।\nઆનંદપરમાનન્દઃ સ\nબોધસ્ત્વં સુખં ચર॥",
    "1.11": "મુક્તાભિમાની મુક્તો હિ\nબદ્ધો બદ્ધાભિમાન્યપિ।\nકિવદન્તીહ સત્યેયં\nયા મતિઃ સા ગતિર્ભવેત્॥",
    "1.12": "આત્મા સાક્ષી વિભુઃ\nપૂર્ણ એકો મુક્તશ્ચિદક્રિયઃ।\nઅસંગો નિઃસ્પૃહઃ શાન્તો\nભ્રમાત્સંસારવાનિવ॥",
    "1.13": "કૂટસ્થં બોધમદ્વૈત-\nમાત્માનં પરિભાવય।\nઆભાસોઽહં ભ્રમં મુક્ત્વા\nભાવં બાહ્યમથાન્તરમ્॥",
    "1.14": "દેહાભિમાનપાશેન ચિરં\nબદ્ધોઽસિ પુત્રક।\nબોધોઽહં જ્ઞાનખંગેન\nતન્નિષ્કૃત્ય સુખી ભવ॥",
    "1.15": "નિઃસંગો નિષ્ક્રિયોઽસિ\nત્વં સ્વપ્રકાશો નિરંજનઃ।\nઅયમેવ હિ તે બન્ધઃ\nસમાધિમનુતિષ્ઠતિ॥",
    "1.16": "ત્વયા વ્યાપ્તમિદં વિશ્વં\nત્વયિ પ્રોતં યથાર્થતઃ।\nશુદ્ધબુદ્ધસ્વરુપસ્ત્વં મા\nગમઃ ક્ષુદ્રચિત્તતામ્॥",
    "1.17": "નિરપેક્ષો નિર્વિકારો\nનિર્ભરઃ શીતલાશયઃ।\nઅગાધબુદ્ધિરક્ષુબ્ધો ભવ\nચિન્માત્રવાસન:॥",
    "1.18": "સાકારમનૃતં વિદ્ધિ\nનિરાકારં તુ નિશ્ચલં।\nએતત્તત્ત્વોપદેશેન\nન પુનર્ભવસંભવ:॥",
    "1.19": "યથૈવાદર્શમધ્યસ્થે\nરૂપેઽન્તઃ પરિતસ્તુ સઃ।\nતથૈવાઽસ્મિન્ શરીરેઽન્તઃ\nપરિતઃ પરમેશ્વરઃ॥",
    "1.20": "એકં સર્વગતં વ્યોમ\nબહિરન્તર્યથા ઘટે।\nનિત્યં નિરન્તરં બ્રહ્મ\nસર્વભૂતગણે તથા॥",
    "2.1": "જનક ઉવાચ \nઅહો નિરંજનઃ શાન્તો\nબોધોઽહં પ્રકૃતેઃ પરઃ।\nએતાવંતમહં કાલં\nમોહેનૈવ વિડમ્બિતઃ॥",
    "2.2": "યથા પ્રકાશયામ્યેકો\nદેહમેનો તથા જગત્।\nઅતો મમ જગત્સર્વમ-\nથવા ન ચ કિંચન॥",
    "2.3": "સશરીરમહો વિશ્વં\nપરિત્યજ્ય મયાઽધુના।\nકુતશ્ચિત્ કૌશલાદેવ\nપરમાત્મા વિલોક્યતે॥",
    "2.4": "યથા ન તોયતો ભિન્નાસ્-\nતરંગાઃ ફેન બુદબુદાઃ।\nઆત્મનો ન તથા ભિન્નં વિશ્વમાત્મવિનિર્ગતમ્ ॥",
    "2.5": "તંતુમાત્રો ભવેદેવ\nપટો યદ્વદ્વિચારિતઃ।\nઆત્મતન્માત્રમેવેદં\nતદ્વદ્વિશ્વં વિચારિતમ્॥",
    "2.6": "યથૈવેક્ષુરસે ક્લૃપ્તા\nતેન વ્યાપ્તૈવ શર્કરા।\nતથા વિશ્વં મયિ ક્લૃપ્તં\nમયા વ્યાપ્તં નિરન્તરમ્॥",
    "2.7": "આત્માઽજ્ઞાનાજ્જગદ્ભાતિ\nઆત્મજ્ઞાનાન્ન ભાસતે।\nરજ્જવજ્ઞાનાદહિર્ભાતિ\nતજ્જ્ઞાનાદ્ભાસતે ન હિ॥",
    "2.8": "પ્રકાશો મે નિજં રૂપં\nનાતિરિક્તોઽસ્મ્યહં તતઃ।\nયદા પ્રકાશતે વિશ્વં\nતદાઽહંભાસ એવ હિ॥",
    "2.9": "અહો વિકલ્પિતં\nવિશ્વંજ્ઞાનાન્મયિ ભાસતે।\nરૂપ્યં શુક્તૌ ફણી રજ્જૌ\nવારિ સૂર્યકરે યથા॥",
    "2.10": "મત્તો વિનિર્ગતં વિશ્વં\nમય્યેવ લયમેષ્યતિ।\nમૃદિ કુમ્ભો જલે વીચિઃ\nકનકે કટકં યથા॥",
    "2.11": "અહો અહં નમો મહ્યં\nવિનાશો યસ્ય નાસ્તિ મે।\nબ્રહ્માદિસ્તંબપર્યન્તં\nજગન્નાશોઽપિ તિષ્ઠતઃ॥",
    "2.12": "અહો અહં નમો મહ્યં\nએકોઽહં દેહવાનપિ।\nક્વચિન્ન ગન્તા નાગન્તા\nવ્યાપ્ય વિશ્વમવસ્થિતઃ॥",
    "2.13": "અહો અહં નમો મહ્યં\nદક્ષો નાસ્તીહ મત્સમઃ।\nઅસંસ્પૃશ્ય શરીરેણ\nયેન વિશ્વં ચિરં ધૃતમ્॥",
    "2.14": "અહો અહં નમો મહ્યં\nયસ્ય મે નાસ્તિ કિંચન।\nઅથવા યસ્ય મે સર્વં યદ્\nવાઙ્મનસગોચરમ્॥",
    "2.15": "જ્ઞાનં જ્ઞેયં તથા જ્ઞાતા\nત્રિતયં નાસ્તિ વાસ્તવં।\nઅજ્ઞાનાદ્ ભાતિ યત્રેદં\nસોઽહમસ્મિ નિરંજનઃ॥",
    "2.16": "દ્વૈતમૂલમહો દુઃખં નાન્ય-\nત્તસ્યાઽસ્તિ ભેષજં।\nદૃશ્યમેતન્ મૃષા સર્વં\nએકોઽહં ચિદ્રસોમલઃ॥",
    "2.17": "બોધમાત્રોઽહમજ્ઞાનાદ્\nઉપાધિઃ કલ્પિતો મયા।\nએવં વિમૃશતો નિત્યં\nનિર્વિકલ્પે સ્થિતિર્મમ॥",
    "2.18": "ન મે બન્ધોઽસ્તિ મોક્ષો વા\nભ્રાન્તિઃ શાન્તો નિરાશ્રયા।\nઅહો મયિ સ્થિતં વિશ્વં\nવસ્તુતો ન મયિ સ્થિતમ્॥",
    "2.19": "સશરીરમિદં વિશ્વં\nન કિંચિદિતિ નિશ્ચિતં।\nશુદ્ધચિન્માત્ર આત્મા ચ\nતત્કસ્મિન્ કલ્પનાધુના॥",
    "2.20": "શરીરં સ્વર્ગનરકૌ\nબન્ધમોક્ષૌ ભયં તથા।\nકલ્પનામાત્રમેવૈતત્\nકિં મે કાર્યં ચિદાત્મનઃ॥",
    "2.21": "અહો જનસમૂહેઽપિ\nન દ્વૈતં પશ્યતો મમ।\nઅરણ્યમિવ સંવૃત્તં\nક્વ રતિં કરવાણ્યહમ્॥",
    "2.22": "નાહં દેહો ન મે દેહો\nજીવો નાહમહં હિ ચિત્।\nઅયમેવ હિ મે બન્ધ\nઆસીદ્યા જીવિતે સ્પૃહા॥",
    "2.23": "અહો ભુવનકલ્લોલૈ-\nર્વિચિત્રૈર્દ્રાક્ સમુત્થિતં।\nમય્યનંતમહાંભોધૌ\nચિત્તવાતે સમુદ્યતે॥",
    "2.24": "મય્યનંતમહાંભોધૌ\nચિત્તવાતે પ્રશામ્યતિ।\nઅભાગ્યાજ્જીવવણિજો\nજગત્પોતો વિનશ્વરઃ॥",
    "2.25": "મય્યનન્તમહાંભોધા-\nવાશ્ચર્યં જીવવીચયઃ।\nઉદ્યન્તિ ઘ્નન્તિ ખેલન્તિ\nપ્રવિશન્તિ સ્વભાવતઃ॥",
    "3.1": "અષ્ટાવક્ર ઉવાચ \nઅવિનાશિનમાત્માનં\nએકં વિજ્ઞાય તત્ત્વતઃ।\nતવાત્મજ્ઞાનસ્ય ધીરસ્ય\nકથમર્થાર્જને રતિઃ॥",
    "3.2": "આત્માજ્ઞાનાદહો\nપ્રીતિર્વિષયભ્રમગોચરે।\nશુક્તેરજ્ઞાનતો લોભો\nયથા રજતવિભ્રમે॥",
    "3.3": "વિશ્વં સ્ફુરતિ યત્રેદં\nતરઙ્ગા ઇવ સાગરે।\nસોઽહમસ્મીતિ વિજ્ઞાય\nકિં દીન ઇવ ધાવસિ॥",
    "3.4": "શ્રુત્વાપિ શુદ્ધચૈતન્ય\nઆત્માનમતિસુન્દરં।\nઉપસ્થેઽત્યન્તસંસક્તો\nમાલિન્યમધિગચ્છતિ॥",
    "3.5": "સર્વભૂતેષુ ચાત્માનં\nસર્વભૂતાનિ ચાત્મનિ।\nમુનેર્જાનત આશ્ચર્યં\nમમત્વમનુવર્તતે॥",
    "3.6": "આસ્થિતઃ પરમાદ્વૈતં\nમોક્ષાર્થેઽપિ વ્યવસ્થિતઃ।\nઆશ્ચર્યં કામવશગો\nવિકલઃ કેલિશિક્ષયા॥",
    "3.7": "ઉદ્ભૂતં જ્ઞાનદુર્મિત્રમ-\nવધાર્યાતિદુર્બલઃ।\nઆશ્ચર્યં કામમાકાઙ્ક્ષેત્ કાલમન્તમનુશ્રિતઃ॥",
    "3.8": "ઇહામુત્ર વિરક્તસ્ય નિત્યાનિત્યવિવેકિનઃ।\nઆશ્ચર્યં મોક્ષકામસ્ય\nમોક્ષાદ્ એવ વિભીષિકા॥",
    "3.9": "ધીરસ્તુ ભોજ્યમાનોઽપિ પીડ્યમાનોઽપિ સર્વદા।\nઆત્માનં કેવલં પશ્યન્\nન તુષ્યતિ ન કુપ્યતિ॥",
    "3.10": "ચેષ્ટમાનં શરીરં સ્વં પશ્યત્યન્યશરીરવત્।\nસંસ્તવે ચાપિ નિન્દાયાં\nકથં ક્ષુભ્યેત્ મહાશયઃ॥",
    "3.11": "માયામાત્રમિદં વિશ્વં\nપશ્યન્ વિગતકૌતુકઃ।\nઅપિ સન્નિહિતે મૃત્યૌ\nકથં ત્રસ્યતિ ધીરધીઃ॥",
    "3.12": "નિઃસ્પૃહં માનસં યસ્ય\nનૈરાશ્યેઽપિ મહાત્મનઃ।\nતસ્યાત્મજ્ઞાનતૃપ્તસ્ય\nતુલના કેન જાયતે॥",
    "3.13": "સ્વભાવાદ્ એવ જાનાનો\nદૃશ્યમેતન્ન કિંચન।\nઇદં ગ્રાહ્યમિદં ત્યાજ્યં\nસ કિં પશ્યતિ ધીરધીઃ॥",
    "3.14": "અંતસ્ત્યક્તકષાયસ્ય\nનિર્દ્વન્દ્વસ્ય નિરાશિષઃ।\nયદૃચ્છયાગતો ભોગો\nન દુઃખાય ન તુષ્ટયે॥",
    "4.1": "અષ્ટાવક્ર ઉવાચ \nહન્તાત્મજ્ઞસ્ય ધીરસ્ય\nખેલતો ભોગલીલયા।\nન હિ સંસારવાહીકૈ-\nર્મૂઢૈઃ સહ સમાનતા॥",
    "4.2": "યત્ પદં પ્રેપ્સવો દીનાઃ\nશક્રાદ્યાઃ સર્વદેવતાઃ।\nઅહો તત્ર સ્થિતો યોગી ન\nહર્ષમુપગચ્છતિ॥",
    "4.3": "તજ્જ્ઞસ્ય પુણ્યપાપાભ્યાં\nસ્પર્શો હ્યન્તર્ન જાયતે।\nન હ્યાકાશસ્ય ધૂમેન\nદૃશ્યમાનાપિ સઙ્ગતિઃ॥",
    "4.4": "આત્મૈવેદં જગત્સર્વં\nજ્ઞાતં યેન મહાત્મના।\nયદૃચ્છયા વર્તમાનં\nતં નિષેદ્ધું ક્ષમેત કઃ॥",
    "4.5": "આબ્રહ્મસ્તંબપર્યન્તે\nભૂતગ્રામે ચતુર્વિધે।\nવિજ્ઞસ્યૈવ હિ સામર્થ્ય-\nમિચ્છાનિચ્છાવિવર્જને॥",
    "4.6": "આત્માનમદ્વયં કશ્ચિજ્-\nજાનાતિ જગદીશ્વરં।\nયદ્ વેત્તિ તત્સ કુરુતે\nન ભયં તસ્ય કુત્રચિત્॥",
    "5.1": "અષ્ટાવક્ર ઉવાચ \nન તે સંગોઽસ્તિ કેનાપિ\nકિં શુદ્ધસ્ત્યક્તુમિચ્છસિ।\nસંઘાતવિલયં કુર્વન્-\nનેવમેવ લયં વ્રજ॥",
    "5.2": "ઉદેતિ ભવતો વિશ્વં\nવારિધેરિવ બુદ્બુદઃ।\nઇતિ જ્ઞાત્વૈકમાત્માનં\nએવમેવ લયં વ્રજ॥",
    "5.3": "પ્રત્યક્ષમપ્યવસ્તુત્વાદ્\nવિશ્વં નાસ્ત્યમલે ત્વયિ।\nરજ્જુસર્પ ઇવ વ્યક્તં\nએવમેવ લયં વ્રજ॥",
    "5.4": "સમદુઃખસુખઃ પૂર્ણ\nઆશાનૈરાશ્યયોઃ સમઃ।\nસમજીવિતમૃત્યુઃ સન્-\nનેવમેવ લયં વ્રજ॥",
    "6.1": "અષ્ટાવક્ર ઉવાચ \nઆકાશવદનન્તોઽહં\nઘટવત્ પ્રાકૃતં જગત્।\nઇતિ જ્ઞાનં તથૈતસ્ય\nન ત્યાગો ન ગ્રહો લયઃ॥",
    "6.2": "મહોદધિરિવાહં સ\nપ્રપંચો વીચિસઽન્નિભઃ।\nઇતિ જ્ઞાનં તથૈતસ્ય\nન ત્યાગો ન ગ્રહો લયઃ॥",
    "6.3": "અહં સ શુક્તિસઙ્કાશો\nરૂપ્યવદ્ વિશ્વકલ્પના।\nઇતિ જ્ઞાનં તથૈતસ્ય\nન ત્યાગો ન ગ્રહો લયઃ॥",
    "6.4": "અહં વા સર્વભૂતેષુ\nસર્વભૂતાન્યથો મયિ।\nઇતિ જ્ઞાનં તથૈતસ્ય\nન ત્યાગો ન ગ્રહો લયઃ॥",
    "7.1": "મય્યનંતમહાંભોધૌ\nવિશ્વપોત ઇતસ્તતઃ।\nભ્રમતિ સ્વાંતવાતેન ન\nમમાસ્ત્યસહિષ્ણુતા॥",
    "7.2": "મય્યનંતમહાંભોધૌ\nજગદ્વીચિઃ સ્વભાવતઃ।\nઉદેતુ વાસ્તમાયાતુ\nન મે વૃદ્ધિર્ન ચ ક્ષતિઃ॥",
    "7.3": "મય્યનંતમહાંભોધૌ\nવિશ્વં નામ વિકલ્પના।\nઅતિશાંતો નિરાકાર\nએતદેવાહમાસ્થિતઃ॥",
    "7.4": "નાત્મા ભાવેષુ નો ભાવસ્-\nતત્રાનન્તે નિરંજને।\nઇત્યસક્તોઽસ્પૃહઃ શાન્ત એતદેવાહમાસ્થિતઃ॥",
    "7.5": "અહો ચિન્માત્રમેવાહં\nઇન્દ્રજાલોપમં જગત્।\nઅતો મમ કથં કુત્ર હેયોપાદેયકલ્પના॥",
    "8.1": "અષ્ટાવક્ર ઉવાચ \nતદા બન્ધો યદા ચિત્તં\nકિન્ચિદ્ વાંછતિ શોચતિ।\nકિંચિન્ મુંચતિ ગૃણ્હાતિ\nકિંચિદ્ હૃષ્યતિ કુપ્યતિ॥",
    "8.2": "તદા મુક્તિર્યદા ચિત્તં\nન વાંછતિ ન શોચતિ।\nન મુંચતિ ન ગૃણ્હાતિ\nન હૃષ્યતિ ન કુપ્યતિ॥",
    "8.3": "તદા બન્ધો યદા ચિત્તં\nસક્તં કાશ્વપિ દૃષ્ટિષુ।\nતદા મોક્ષો યદા ચિત્તમ-\nસક્તં સર્વદૃષ્ટિષુ॥",
    "8.4": "યદા નાહં તદા મોક્ષો\nયદાહં બન્ધનં તદા।\nમત્વેતિ હેલયા કિંચિન્-\nમા ગૃહાણ વિમુંચ મા॥",
    "9.1": "અષ્ટાવક્ર ઉવાચ \nકૃતાકૃતે ચ દ્વન્દ્વાનિ\nકદા શાન્તાનિ કસ્ય વા।\nએવં જ્ઞાત્વેહ નિર્વેદાદ્ ભવ\nત્યાગપરોઽવ્રતી॥",
    "9.2": "કસ્યાપિ તાત ધન્યસ્ય લોકચેષ્ટાવલોકનાત્।\nજીવિતેચ્છા બુભુક્ષા ચ\nબુભુત્સોપશમં ગતાઃ॥",
    "9.3": "અનિત્યં સર્વમેવેદં\nતાપત્રયદૂષિતં।\nઅસારં નિન્દિતં હેયમિ-\nતિ નિશ્ચિત્ય શામ્યતિ॥",
    "9.4": "કોઽસૌ કાલો વયઃ કિં વા\nયત્ર દ્વન્દ્વાનિ નો નૃણાં।\nતાન્યુપેક્ષ્ય યથાપ્રાપ્તવર્તી\nસિદ્ધિમવાપ્નુયાત્॥",
    "9.5": "નાના મતં મહર્ષીણાં\nસાધૂનાં યોગિનાં તથા।\nદૃષ્ટ્વા નિર્વેદમાપન્નઃ\nકો ન શામ્યતિ માનવઃ॥",
    "9.6": "કૃત્વા મૂર્તિપરિજ્ઞાનં\nચૈતન્યસ્ય ન કિં ગુરુઃ।\nનિર્વેદસમતાયુક્ત્યા\nયસ્તારયતિ સંસૃતેઃ॥",
    "9.7": "પશ્ય ભૂતવિકારાંસ્ત્વં\nભૂતમાત્રાન્ યથાર્થતઃ।\nતત્ક્ષણાદ્ બન્ધનિર્મુક્તઃ\nસ્વરૂપસ્થો ભવિષ્યસિ॥",
    "9.8": "વાસના એવ સંસાર ઇતિ\nસર્વા વિમુંચ તાઃ।\nતત્ત્યાગો વાસનાત્યાગા-\nત્સ્થિતિરદ્ય યથા તથા॥",
    "10.1": "અષ્ટાવક્ર ઉવાચ \nવિહાય વૈરિણં કામમ-\nર્થં ચાનર્થસંકુલં।\nધર્મમપ્યેતયોર્હેતું\nસર્વત્રાનાદરં કુરુ॥",
    "10.2": "સ્વપ્નેન્દ્રજાલવત્ પશ્ય\nદિનાનિ ત્રીણિ પંચ વા।\nમિત્રક્ષેત્રધનાગાર-\nદારદાયાદિસંપદઃ॥",
    "10.3": "યત્ર યત્ર ભવેત્તૃષ્ણા\nસંસારં વિદ્ધિ તત્ર વૈ।\nપ્રૌઢવૈરાગ્યમાશ્રિત્ય\nવીતતૃષ્ણઃ સુખી ભવ॥",
    "10.4": "તૃષ્ણામાત્રાત્મકો બન્ધસ્-\nતન્નાશો મોક્ષ ઉચ્યતે।\nભવાસંસક્તિમાત્રેણ પ્રાપ્તિતુષ્ટિર્મુહુર્મુહુઃ॥",
    "10.5": "ત્વમેકશ્ચેતનઃ શુદ્ધો\nજડં વિશ્વમસત્તથા।\nઅવિદ્યાપિ ન કિંચિત્સા\nકા બુભુત્સા તથાપિ તે॥",
    "10.6": "રાજ્યં સુતાઃ કલત્રાણિ\nશરીરાણિ સુખાનિ ચ।\nસંસક્તસ્યાપિ નષ્ટાનિ\nતવ જન્મનિ જન્મનિ॥",
    "10.7": "અલમર્થેન કામેન\nસુકૃતેનાપિ કર્મણા।\nએભ્યઃ સંસારકાન્તારે\nન વિશ્રાન્તમભૂન્ મનઃ॥",
    "10.8": "કૃતં ન કતિ જન્માનિ\nકાયેન મનસા ગિરા।\nદુઃખમાયાસદં કર્મ\nતદદ્યાપ્યુપરમ્યતામ્॥",
    "11.1": "અષ્ટાવક્ર ઉવાચ \nભાવાભાવવિકારશ્ચ\nસ્વભાવાદિતિ નિશ્ચયી।\nનિર્વિકારો ગતક્લેશઃ\nસુખેનૈવોપશામ્યતિ॥",
    "11.2": "ઈશ્વરઃ સર્વનિર્માતા\nનેહાન્ય ઇતિ નિશ્ચયી।\nઅન્તર્ગલિતસર્વાશઃ શાન્તઃ\nક્વાપિ ન સજ્જતે॥",
    "11.3": "આપદઃ સંપદઃ કાલે\nદૈવાદેવેતિ નિશ્ચયી।\nતૃપ્તઃ સ્વસ્થેન્દ્રિયો નિત્યં\nન વાન્છતિ ન શોચતિ॥",
    "11.4": "સુખદુઃખે જન્મમૃત્યૂ\nદૈવાદેવેતિ નિશ્ચયી।\nસાધ્યાદર્શી નિરાયાસઃ\nકુર્વન્નપિ ન લિપ્યતે॥",
    "11.5": "ચિન્તયા જાયતે દુઃખં\nનાન્યથેહેતિ નિશ્ચયી।\nતયા હીનઃ સુખી શાન્તઃ\nસર્વત્ર ગલિતસ્પૃહઃ॥",
    "11.6": "નાહં દેહો ન મે દેહો\nબોધોઽહમિતિ નિશ્ચયી।\nકૈવલ્યં ઇવ સંપ્રાપ્તો\nન સ્મરત્યકૃતં કૃતમ્॥",
    "11.7": "આબ્રહ્મસ્તંબપર્યન્તં\nઅહમેવેતિ નિશ્ચયી।\nનિર્વિકલ્પઃ શુચિઃ શાન્તઃ પ્રાપ્તાપ્રાપ્તવિનિર્વૃતઃ॥",
    "11.8": "નાશ્ચર્યમિદં વિશ્વં\nન કિંચિદિતિ નિશ્ચયી।\nનિર્વાસનઃ સ્ફૂર્તિમાત્રો\nન કિંચિદિવ શામ્યતિ॥",
    "12.1": "કાયકૃત્યાસહઃ પૂર્વં\nતતો વાગ્વિસ્તરાસહઃ।\nઅથ ચિન્તાસહસ્તસ્માદ્ એવમેવાહમાસ્થિતઃ॥",
    "12.2": "પ્રીત્યભાવેન શબ્દાદેર-\nદૃશ્યત્વેન ચાત્મનઃ।\nવિક્ષેપૈકાગ્રહૃદય\nએવમેવાહમાસ્થિતઃ॥",
    "12.3": "સમાધ્યાસાદિવિક્ષિપ્તૌ\nવ્યવહારઃ સમાધયે।\nએવં વિલોક્ય નિયમં\nએવમેવાહમાસ્થિતઃ॥",
    "12.4": "હેયોપાદેયવિરહાદ્\nએવં હર્ષવિષાદયોઃ।\nઅભાવાદદ્ય હે બ્રહ્મન્ન્\nએવમેવાહમાસ્થિતઃ॥",
    "12.5": "આશ્રમાનાશ્રમં ધ્યાનં\nચિત્તસ્વીકૃતવર્જનં।\nવિકલ્પં મમ વીક્ષ્યૈ-\nતૈરેવમેવાહમાસ્થિતઃ॥",
    "12.6": "કર્માનુષ્ઠાનમજ્ઞાનાદ્\nયથૈવોપરમસ્તથા।\nબુધ્વા સમ્યગિદં તત્ત્વં\nએવમેવાહમાસ્થિતઃ॥",
    "12.7": "અચિંત્યં ચિંત્યમાનોઽપિ\nચિન્તારૂપં ભજત્યસૌ।\nત્યક્ત્વા તદ્ભાવનં તસ્માદ્ એવમેવાહમાસ્થિતઃ॥",
    "12.8": "એવમેવ કૃતં યેન સ\nકૃતાર્થો ભવેદસૌ।\nએવમેવ સ્વભાવો યઃ\nસ કૃતાર્થો ભવેદસૌ॥",
    "13.1": "જનક ઉવાચ-\nઅકિંચનભવં સ્વાસ્થ્યં\nકૌપીનત્વેઽપિ દુર્લભં।\nત્યાગાદાને વિહાયાસ્માદ-\nહમાસે યથાસુખમ્॥",
    "13.2": "કુત્રાપિ ખેદઃ કાયસ્ય\nજિહ્વા કુત્રાપિ ખેદ્યતે।\nમનઃ કુત્રાપિ તત્ત્યક્ત્વા\nપુરુષાર્થે સ્થિતઃ સુખમ્॥",
    "13.3": "કૃતં કિમપિ નૈવ સ્યાદ્\nઇતિ સંચિન્ત્ય તત્ત્વતઃ।\nયદા યત્કર્તુમાયાતિ તત્\nકૃત્વાસે યથાસુખમ્॥",
    "13.4": "કર્મનૈષ્કર્મ્યનિર્બન્ધ-\nભાવા દેહસ્થયોગિનઃ।\nસંયોગાયોગવિરહાદહ-\nમાસે યથાસુખમ્॥",
    "13.5": "અર્થાનર્થૌ ન મે સ્થિત્યા\nગત્યા ન શયનેન વા।\nતિષ્ઠન્ ગચ્છન્ સ્વપન્\nતસ્માદહમાસે યથાસુખમ્॥",
    "13.6": "સ્વપતો નાસ્તિ મે હાનિઃ સિદ્ધિર્યત્નવતો ન વા।\nનાશોલ્લાસૌ વિહાયાસ્-\nમદહમાસે યથાસુખમ્॥",
    "13.7": "સુખાદિરૂપા નિયમં\nભાવેષ્વાલોક્ય ભૂરિશઃ।\nશુભાશુભે વિહાયાસ્માદહ-\nમાસે યથાસુખમ્॥",
    "14.1": "પ્રકૃત્યા શૂન્યચિત્તો યઃ\nપ્રમાદાદ્ ભાવભાવનઃ।\nનિદ્રિતો બોધિત ઇવ ક્ષીણ-\nસંસ્મરણો હિ સઃ॥",
    "14.2": "ક્વ ધનાનિ ક્વ મિત્રાણિ\nક્વ મે વિષયદસ્યવઃ।\nક્વ શાસ્ત્રં ક્વ ચ વિજ્ઞાનં\nયદા મે ગલિતા સ્પૃહા॥",
    "14.3": "વિજ્ઞાતે સાક્ષિપુરુષે\nપરમાત્મનિ ચેશ્વરે।\nનૈરાશ્યે બંધમોક્ષે ચ\nન ચિંતા મુક્તયે મમ॥",
    "14.4": "અંતર્વિકલ્પશૂન્યસ્ય\nબહિઃ સ્વચ્છન્દચારિણઃ।\nભ્રાન્તસ્યેવ દશાસ્તાસ્તાસ્-\nતાદૃશા એવ જાનતે॥",
    "15.1": "અષ્ટાવક્ર ઉવાચ \nયથાતથોપદેશેન કૃતાર્થઃ સત્ત્વબુદ્ધિમાન્।\nઆજીવમપિ જિજ્ઞાસુઃ\nપરસ્તત્ર વિમુહ્યતિ॥",
    "15.2": "મોક્ષો વિષયવૈરસ્યં\nબન્ધો વૈષયિકો રસઃ।\nએતાવદેવ વિજ્ઞાનં\nયથેચ્છસિ તથા કુરુ॥",
    "15.3": "વાગ્મિપ્રાજ્ઞામહોદ્યોગં\nજનં મૂકજડાલસં।\nકરોતિ તત્ત્વબોધોઽયમ-\nતસ્ત્યક્તો બુભુક્ષભિઃ॥",
    "15.4": "ન ત્વં દેહો ન તે દેહો ભોક્તા\nકર્તા ન વા ભવાન્।\nચિદ્રૂપોઽસિ સદા સાક્ષી\nનિરપેક્ષઃ સુખં ચર॥",
    "15.5": "રાગદ્વેષૌ મનોધર્મૌ\nન મનસ્તે કદાચન।\nનિર્વિકલ્પોઽસિ બોધાત્મા\nનિર્વિકારઃ સુખં ચર॥",
    "15.6": "સર્વભૂતેષુ ચાત્માનં\nસર્વભૂતાનિ ચાત્મનિ।\nવિજ્ઞાય નિરહંકારો\nનિર્મમસ્ત્વં સુખી ભવ॥",
    "15.7": "વિશ્વં સ્ફુરતિ યત્રેદં\nતરંગા ઇવ સાગરે।\nતત્ત્વમેવ ન સન્દેહ-\nશ્ચિન્મૂર્તે વિજ્વરો ભવ॥",
    "15.8": "શ્રદ્ધસ્વ તાત શ્રદ્ધસ્વ\nનાત્ર મોઽહં કુરુષ્વ ભોઃ।\nજ્ઞાનસ્વરૂપો ભગવા-\nનાત્મા ત્વં પ્રકૃતેઃ પરઃ॥",
    "15.9": "ગુણૈઃ સંવેષ્ટિતો દેહ-\nસ્તિષ્ઠત્યાયાતિ યાતિ ચ।\nઆત્મા ન ગંતા નાગંતા\nકિમેનમનુશોચસિ॥",
    "15.10": "દેહસ્તિષ્ઠતુ કલ્પાન્તં\nગચ્છત્વદ્યૈવ વા પુનઃ।\nક્વ વૃદ્ધિઃ ક્વ ચ વા હાનિસ્-\nતવ ચિન્માત્રરૂપિણઃ॥",
    "15.11": "ત્વય્યનંતમહાંભોધૌ\nવિશ્વવીચિઃ સ્વભાવતઃ।\nઉદેતુ વાસ્તમાયાતુ ન તે\nવૃદ્ધિર્ન વા ક્ષતિઃ॥",
    "15.12": "તાત ચિન્માત્રરૂપોઽસિ ન\nતે ભિન્નમિદં જગત્।\nઅતઃ કસ્ય કથં કુત્ર\nહેયોપાદેયકલ્પના॥",
    "15.13": "એકસ્મિન્નવ્યયે શાન્તે ચિદાકાશેઽમલે ત્વયિ।\nકુતો જન્મ કુતો કર્મ\nકુતોઽહંકાર એવ ચ॥",
    "15.14": "યત્ત્વં પશ્યસિ તત્રૈકસ્-\nત્વમેવ પ્રતિભાસસે।\nકિં પૃથક્ ભાસતે સ્વર્ણાત્\nકટકાંગદનૂપુરમ્॥",
    "15.15": "અયં સોઽહમયં નાહં\nવિભાગમિતિ સંત્યજ।\nસર્વમાત્મેતિ નિશ્ચિત્ય\nનિઃસઙ્કલ્પઃ સુખી ભવ॥",
    "15.16": "તવૈવાજ્ઞાનતો વિશ્વં\nત્વમેકઃ પરમાર્થતઃ।\nત્વત્તોઽન્યો નાસ્તિ સંસારી\nનાસંસારી ચ કશ્ચન॥",
    "15.17": "ભ્રાન્તિમાત્રમિદં વિશ્વં\nન કિંચિદિતિ નિશ્ચયી।\nનિર્વાસનઃ સ્ફૂર્તિમાત્રો\nન કિંચિદિવ શામ્યતિ॥",
    "15.18": "એક એવ ભવાંભોધા-\nવાસીદસ્તિ ભવિષ્યતિ।\nન તે બન્ધોઽસ્તિ મોક્ષો વા કૃત્યકૃત્યઃ સુખં ચર॥",
    "15.19": "મા સઙ્કલ્પવિકલ્પાભ્યાં\nચિત્તં ક્ષોભય ચિન્મય।\nઉપશામ્ય સુખં તિષ્ઠ\nસ્વાત્મન્યાનન્દવિગ્રહે॥",
    "15.20": "ત્યજૈવ ધ્યાનં સર્વત્ર\nમા કિંચિદ્ હૃદિ ધારય।\nઆત્મા ત્વં મુક્ત એવાસિ\nકિં વિમૃશ્ય કરિષ્યસિ॥",
    "16.1": "અષ્ટાવક્ર ઉવાચ \nઆચક્ષ્વ શૃણુ વા તાત\nનાનાશાસ્ત્રાણ્યનેકશઃ।\nતથાપિ ન તવ સ્વાસ્થ્યં\nસર્વવિસ્મરણાદ્ ઋતે॥",
    "16.2": "ભોગં કર્મ સમાધિં વા\nકુરુ વિજ્ઞ તથાપિ તે।\nચિત્તં નિરસ્તસર્વાશામ-\nત્યર્થં રોચયિષ્યતિ॥",
    "16.3": "આયાસાત્સકલો દુઃખી\nનૈનં જાનાતિ કશ્ચન।\nઅનેનૈવોપદેશેન ધન્યઃ\nપ્રાપ્નોતિ નિર્વૃતિમ્॥",
    "16.4": "વ્યાપારે ખિદ્યતે યસ્તુ\nનિમેષોન્મેષયોરપિ।\nતસ્યાલસ્ય ધુરીણસ્ય\nસુખં નન્યસ્ય કસ્યચિત્॥",
    "16.5": "ઇદં કૃતમિદં નેતિ\nદ્વંદ્વૈર્મુક્તં યદા મનઃ।\nધર્માર્થકામમોક્ષેષુ\nનિરપેક્ષં તદા ભવેત્॥",
    "16.6": "વિરક્તો વિષયદ્વેષ્ટા\nરાગી વિષયલોલુપઃ।\nગ્રહમોક્ષવિહીનસ્તુ\nન વિરક્તો ન રાગવાન્॥",
    "16.7": "હેયોપાદેયતા તાવત્-\nસંસારવિટપાંકુરઃ।\nસ્પૃહા જીવતિ યાવદ્ વૈ\nનિર્વિચારદશાસ્પદમ્॥",
    "16.8": "પ્રવૃત્તૌ જાયતે રાગો\nનિર્વૃત્તૌ દ્વેષ એવ હિ।\nનિર્દ્વન્દ્વો બાલવદ્ ધીમાન્\nએવમેવ વ્યવસ્થિતઃ॥",
    "16.9": "હાતુમિચ્છતિ સંસારં\nરાગી દુઃખજિહાસયા।\nવીતરાગો હિ નિર્દુઃખસ્-\nતસ્મિન્નપિ ન ખિદ્યતિ॥",
    "16.10": "યસ્યાભિમાનો મોક્ષેઽપિ\nદેહેઽપિ મમતા તથા।\nન ચ જ્ઞાની ન વા યોગી\nકેવલં દુઃખભાગસૌ॥",
    "16.11": "હરો યદ્યુપદેષ્ટા તે હરિઃ\nકમલજોઽપિ વા।\nતથાપિ ન તવ સ્વાથ્યં\nસર્વવિસ્મરણાદૃતે॥",
    "17.1": "અષ્ટાવક્ર ઉવાચ \nતેન જ્ઞાનફલં પ્રાપ્તં\nયોગાભ્યાસફલં તથા।\nતૃપ્તઃ સ્વચ્છેન્દ્રિયો નિત્યં\nએકાકી રમતે તુ યઃ॥",
    "17.2": "ન કદાચિજ્જગત્યસ્મિન્\nતત્ત્વજ્ઞા હન્ત ખિદ્યતિ।\nયત એકેન તેનેદં\nપૂર્ણં બ્રહ્માણ્ડમણ્ડલમ્॥",
    "17.3": "ન જાતુ વિષયાઃ કેઽપિ\nસ્વારામં હર્ષયન્ત્યમી।\nસલ્લકીપલ્લવપ્રીત-\nમિવેભં નિંબપલ્લવાઃ॥",
    "17.4": "યસ્તુ ભોગેષુ ભુક્તેષુ\nન ભવત્યધિવાસિતા।\nઅભુક્તેષુ નિરાકાંક્ષી\nતદૃશો ભવદુર્લભઃ॥",
    "17.5": "બુભુક્ષુરિહ સંસારે\nમુમુક્ષુરપિ દૃશ્યતે।\nભોગમોક્ષનિરાકાંક્ષી\nવિરલો હિ મહાશયઃ॥",
    "17.6": "ધર્માર્થકામમોક્ષેષુ\nજીવિતે મરણે તથા।\nકસ્યાપ્યુદારચિત્તસ્ય\nહેયોપાદેયતા ન હિ॥",
    "17.7": "વાંછા ન વિશ્વવિલયે\nન દ્વેષસ્તસ્ય ચ સ્થિતૌ।\nયથા જીવિકયા તસ્માદ્\nધન્ય આસ્તે યથા સુખમ્॥",
    "17.8": "કૃતાર્થોઽનેન જ્ઞાનેને-\nત્યેવં ગલિતધીઃ કૃતી।\nપશ્યન્ શૃણ્વન્ સ્પૃશન્ જિઘ્રન્ન્\nઅશ્નન્નસ્તે યથા સુખમ્॥",
    "17.9": "શૂન્યા દૃષ્ટિર્વૃથા ચેષ્ટા\nવિકલાનીન્દ્રિયાણિ ચ।\nન સ્પૃહા ન વિરક્તિર્વા\nક્ષીણસંસારસાગરે॥",
    "17.10": "ન જગર્તિ ન નિદ્રાતિ\nનોન્મીલતિ ન મીલતિ।\nઅહો પરદશા ક્વાપિ\nવર્તતે મુક્તચેતસઃ॥",
    "17.11": "સર્વત્ર દૃશ્યતે સ્વસ્થઃ\nસર્વત્ર વિમલાશયઃ।\nસમસ્તવાસના મુક્તો\nમુક્તઃ સર્વત્ર રાજતે॥",
    "17.12": "પશ્યન્ શૃણ્વન્ સ્પૃશન્ જિઘ્રન્ન્\nઅશ્નન્ ગૃણ્હન્ વદન્ વ્રજન્।\nઈહિતાનીહિતૈર્મુક્તો\nમુક્ત એવ મહાશયઃ॥",
    "17.13": "ન નિન્દતિ ન ચ સ્તૌતિ\nન હૃષ્યતિ ન કુપ્યતિ।\nન દદાતિ ન ગૃણ્હાતિ\nમુક્તઃ સર્વત્ર નીરસઃ॥",
    "17.14": "સાનુરાગાં સ્ત્રિયં દૃષ્ટ્વા\nમૃત્યું વા સમુપસ્થિતં।\nઅવિહ્વલમનાઃ સ્વસ્થો\nમુક્ત એવ મહાશયઃ॥",
    "17.15": "સુખે દુઃખે નરે નાર્યાં\nસંપત્સુ વિપત્સુ ચ।\nવિશેષો નૈવ ધીરસ્ય\nસર્વત્ર સમદર્શિનઃ॥",
    "17.16": "ન હિંસા નૈવ કારુણ્યં\nનૌદ્ધત્યં ન ચ દીનતા।\nનાશ્ચર્યં નૈવ ચ ક્ષોભઃ\nક્ષીણસંસરણે નરે॥",
    "17.17": "ન મુક્તો વિષયદ્વેષ્ટા\nન વા વિષયલોલુપઃ।\nઅસંસક્તમના નિત્યં\nપ્રાપ્તાપ્રાપ્તમુપાશ્નુતે॥",
    "17.18": "સમાધાનસમાધાન-\nહિતાહિતવિકલ્પનાઃ।\nશૂન્યચિત્તો ન જાનાતિ\nકૈવલ્યમિવ સંસ્થિતઃ॥",
    "17.19": "નિર્મમો નિરહંકારો\nન કિંચિદિતિ નિશ્ચિતઃ।\nઅન્તર્ગલિતસર્વાશઃ\nકુર્વન્નપિ કરોતિ ન॥",
    "17.20": "મનઃપ્રકાશસંમોહ\nસ્વપ્નજાડ્યવિવર્જિતઃ।\nદશાં કામપિ સંપ્રાપ્તો\nભવેદ્ ગલિતમાનસઃ॥",
    "18.1": "અષ્ટાવક્ર ઉવાચ \nયસ્ય બોધોદયે તાવત્-\nસ્વપ્નવદ્ ભવતિ ભ્રમઃ।\nતસ્મૈ સુખૈકરૂપાય\nનમઃ શાન્તાય તેજસે॥",
    "18.2": "અર્જયિત્વાખિલાન્ અર્થાન્\nભોગાનાપ્નોતિ પુષ્કલાન્।\nન હિ સર્વપરિત્યાજમ-\nન્તરેણ સુખી ભવેત્॥",
    "18.3": "કર્તવ્યદુઃખમાર્તણ્ડજ્વાલા\nદગ્ધાન્તરાત્મનઃ।\nકુતઃ પ્રશમપીયૂષધારા-\nસારમૃતે સુખમ્॥",
    "18.4": "ભવોઽયં ભાવનામાત્રો\nન કિંચિત્ પરમર્થતઃ।\nનાસ્ત્યભાવઃ સ્વભાવનાં\nભાવાભાવવિભાવિનામ્॥",
    "18.5": "ન દૂરં ન ચ સંકોચાલ્-\nલબ્ધમેવાત્મનઃ પદં।\nનિર્વિકલ્પં નિરાયાસં\nનિર્વિકારં નિરંજનમ્॥",
    "18.6": "વ્યામોહમાત્રવિરતૌ\nસ્વરૂપાદાનમાત્રતઃ।\nવીતશોકા વિરાજન્તે\nનિરાવરણદૃષ્ટયઃ॥",
    "18.7": "સમસ્તં કલ્પનામાત્ર-\nમાત્મા મુક્તઃ સનાતનઃ।\nઇતિ વિજ્ઞાય ધીરો હિ\nકિમભ્યસ્યતિ બાલવત્॥",
    "18.8": "આત્મા બ્રહ્મેતિ નિશ્ચિત્ય\nભાવાભાવૌ ચ કલ્પિતૌ।\nનિષ્કામઃ કિં વિજાનાતિ\nકિં બ્રૂતે ચ કરોતિ કિમ્॥",
    "18.9": "અયં સોઽહમયં નાહં\nઇતિ ક્ષીણા વિકલ્પના।\nસર્વમાત્મેતિ નિશ્ચિત્ય\nતૂષ્ણીંભૂતસ્ય યોગિનઃ॥",
    "18.10": "ન વિક્ષેપો ન ચૈકાગ્ર્યં\nનાતિબોધો ન મૂઢતા।\nન સુખં ન ચ વા દુઃખં\nઉપશાન્તસ્ય યોગિનઃ॥",
    "18.11": "સ્વારાજ્યે ભૈક્ષવૃત્તૌ ચ\nલાભાલાભે જને વને।\nનિર્વિકલ્પસ્વભાવસ્ય\nન વિશેષોઽસ્તિ યોગિનઃ॥",
    "18.12": "ક્વ ધર્મઃ ક્વ ચ વા કામઃ\nક્વ ચાર્થઃ ક્વ વિવેકિતા।\nઇદં કૃતમિદં નેતિ\nદ્વન્દ્વૈર્મુક્તસ્ય યોગિનઃ॥",
    "18.13": "કૃત્યં કિમપિ નૈવાસ્તિ\nન કાપિ હૃદિ રંજના।\nયથા જીવનમેવેહ\nજીવન્મુક્તસ્ય યોગિનઃ॥",
    "18.14": "ક્વ મોહઃ ક્વ ચ વા વિશ્વં\nક્વ તદ્ ધ્યાનં ક્વ મુક્તતા।\nસર્વસંકલ્પસીમાયાં\nવિશ્રાન્તસ્ય મહાત્મનઃ॥",
    "18.15": "યેન વિશ્વમિદં દૃષ્ટં સ\nનાસ્તીતિ કરોતુ વૈ।\nનિર્વાસનઃ કિં કુરુતે\nપશ્યન્નપિ ન પશ્યતિ॥",
    "18.16": "યેન દૃષ્ટં પરં બ્રહ્મ\nસોઽહં બ્રહ્મેતિ ચિન્તયેત્।\nકિં ચિન્તયતિ નિશ્ચિન્તો\nયો ન પશ્યતિ॥",
    "18.17": "દૃષ્ટો યેનાત્મવિક્ષેપો\nનિરોધં કુરુતે ત્વસૌ।\nઉદારસ્તુ ન વિક્ષિપ્તઃ\nસાધ્યાભાવાત્કરોતિ કિમ્॥",
    "18.18": "ધીરો લોકવિપર્યસ્તો\nવર્તમાનોઽપિ લોકવત્।\nનો સમાધિં ન વિક્ષેપં\nન લોપં સ્વસ્ય પશ્યતિ॥",
    "18.19": "ભાવાભાવવિહીનો યસ્-\nતૃપ્તો નિર્વાસનો બુધઃ।\nનૈવ કિંચિત્કૃતં તેન\nલોકદૃષ્ટ્યા વિકુર્વતા॥",
    "18.20": "પ્રવૃત્તૌ વા નિવૃત્તૌ વા\nનૈવ ધીરસ્ય દુર્ગ્રહઃ।\nયદા યત્કર્તુમાયાતિ\nતત્કૃત્વા તિષ્ઠતે સુખમ્॥",
    "18.21": "નિર્વાસનો નિરાલંબઃ\nસ્વચ્છન્દો મુક્તબન્ધનઃ।\nક્ષિપ્તઃ સંસ્કારવાતેન\nચેષ્ટતે શુષ્કપર્ણવત્॥",
    "18.22": "અસંસારસ્ય તુ ક્વાપિ\nન હર્ષો ન વિષાદિતા।\nસ શીતલહમના નિત્યં\nવિદેહ ઇવ રાજયે॥",
    "18.23": "કુત્રાપિ ન જિહાસાસ્તિ\nનાશો વાપિ ન કુત્રચિત્।\nઆત્મારામસ્ય ધીરસ્ય\nશીતલાચ્છતરાત્મનઃ॥",
    "18.24": "પ્રકૃત્યા શૂન્યચિત્તસ્ય\nકુર્વતોઽસ્ય યદૃચ્છયા।\nપ્રાકૃતસ્યેવ ધીરસ્ય\nન માનો નાવમાનતા॥",
    "18.25": "કૃતં દેહેન કર્મેદં\nન મયા શુદ્ધરૂપિણા।\nઇતિ ચિન્તાનુરોધી યઃ\nકુર્વન્નપિ કરોતિ ન॥",
    "18.26": "અતદ્વાદીવ કુરુતે\nન ભવેદપિ બાલિશઃ।\nજીવન્મુક્તઃ સુખી શ્રીમાન્\nસંસરન્નપિ શોભતે॥",
    "18.27": "નાવિચારસુશ્રાન્તો ધીરો\nવિશ્રાન્તિમાગતઃ।\nન કલ્પતે ન જાતિ\nન શૃણોતિ ન પશ્યતિ॥",
    "18.28": "અસમાધેરવિક્ષેપાન્\nન મુમુક્ષુર્ન ચેતરઃ।\nનિશ્ચિત્ય કલ્પિતં પશ્યન્\nબ્રહ્મૈવાસ્તે મહાશયઃ॥",
    "18.29": "યસ્યાન્તઃ સ્યાદહંકારો\nન કરોતિ કરોતિ સઃ।\nનિરહંકારધીરેણ ન\nકિંચિદકૃતં કૃતમ્॥",
    "18.30": "નોદ્વિગ્નં ન ચ સન્તુષ્ટ-\nમકર્તૃ સ્પન્દવર્જિતં।\nનિરાશં ગતસન્દેહં\nચિત્તં મુક્તસ્ય રાજતે॥",
    "18.31": "નિર્ધ્યાતું ચેષ્ટિતું વાપિ\nયચ્ચિત્તં ન પ્રવર્તતે।\nનિર્નિમિત્તમિદં કિંતુ\nનિર્ધ્યાયેતિ વિચેષ્ટતે॥",
    "18.32": "તત્ત્વં યથાર્થમાકર્ણ્ય\nમન્દઃ પ્રાપ્નોતિ મૂઢતાં।\nઅથવા યાતિ સંકોચમ-\nમૂઢઃ કોઽપિ મૂઢવત્॥",
    "18.33": "એકાગ્રતા નિરોધો વા\nમૂઢૈરભ્યસ્યતે ભૃશં।\nધીરાઃ કૃત્યં ન પશ્યન્તિ\nસુપ્તવત્સ્વપદે સ્થિતાઃ॥",
    "18.34": "અપ્રયત્નાત્ પ્રયત્નાદ્ વા\nમૂઢો નાપ્નોતિ નિર્વૃતિં।\nતત્ત્વનિશ્ચયમાત્રેણ\nપ્રાજ્ઞો ભવતિ નિર્વૃતઃ॥",
    "18.35": "શુદ્ધં બુદ્ધં પ્રિયં પૂર્ણં\nનિષ્પ્રપંચં નિરામયં।\nઆત્માનં તં ન જાનન્તિ\nતત્રાભ્યાસપરા જનાઃ॥",
    "18.36": "નાપ્નોતિ કર્મણા મોક્ષં\nવિમૂઢોઽભ્યાસરૂપિણા।\nધન્યો વિજ્ઞાનમાત્રેણ\nમુક્તસ્તિષ્ઠત્યવિક્રિયઃ॥",
    "18.37": "મૂઢો નાપ્નોતિ તદ્ બ્રહ્મ\nયતો ભવિતુમિચ્છતિ।\nઅનિચ્છન્નપિ ધીરો હિ\nપરબ્રહ્મસ્વરૂપભાક્॥",
    "18.38": "નિરાધારા ગ્રહવ્યગ્રા\nમૂઢાઃ સંસારપોષકાઃ।\nએતસ્યાનર્થમૂલસ્ય\nમૂલચ્છેદઃ કૃતો બુધૈઃ॥",
    "18.39": "ન શાન્તિં લભતે મૂઢો\nયતઃ શમિતુમિચ્છતિ।\nધીરસ્તત્ત્વં વિનિશ્ચિત્ય\nસર્વદા શાન્તમાનસઃ॥",
    "18.40": "ક્વાત્મનો દર્શનં તસ્ય\nયદ્ દૃષ્ટમવલંબતે।\nધીરાસ્તં તં ન પશ્યન્તિ\nપશ્યન્ત્યાત્માનમવ્યયમ્॥",
    "18.41": "ક્વ નિરોધો વિમૂઢસ્ય\nયો નિર્બન્ધં કરોતિ વૈ।\nસ્વારામસ્યૈવ ધીરસ્ય\nસર્વદાસાવકૃત્રિમઃ॥",
    "18.42": "ભાવસ્ય ભાવકઃ કશ્ચિન્\nન કિંચિદ્ ભાવકોપરઃ।\nઉભયાભાવકઃ કશ્ચિદ્\nએવમેવ નિરાકુલઃ॥",
    "18.43": "શુદ્ધમદ્વયમાત્માનં\nભાવયન્તિ કુબુદ્ધયઃ।\nન તુ જાનન્તિ સંમોહા-\nદ્યાવજ્જીવમનિર્વૃતાઃ॥",
    "18.44": "મુમુક્ષોર્બુદ્ધિરાલંબ-\nમન્તરેણ ન વિદ્યતે।\nનિરાલંબૈવ નિષ્કામા\nબુદ્ધિર્મુક્તસ્ય સર્વદા॥",
    "18.45": "વિષયદ્વીપિનો વીક્ષ્ય\nચકિતાઃ શરણાર્થિનઃ।\nવિશન્તિ ઝટિતિ ક્રોડં\nનિરોધૈકાગ્રસિદ્ધયે॥",
    "18.46": "નિર્વાસનં હરિં દૃષ્ટ્વા\nતૂષ્ણીં વિષયદન્તિનઃ।\nપલાયન્તે ન શક્તાસ્તે\nસેવન્તે કૃતચાટવઃ॥",
    "18.47": "ન મુક્તિકારિકાં ધત્તે\nનિઃશઙ્કો યુક્તમાનસઃ।\nપશ્યન્ શૃણ્વન્ સ્પૃશન્\nજિઘ્રન્નશ્નન્નાસ્તે યથાસુખમ્॥",
    "18.48": "વસ્તુશ્રવણમાત્રેણ\nશુદ્ધબુદ્ધિર્નિરાકુલઃ।\nનૈવાચારમનાચાર-\nમૌદાસ્યં વા પ્રપશ્યતિ॥",
    "18.49": "યદા યત્કર્તુમાયાતિ\nતદા તત્કુરુતે ઋજુઃ।\nશુભં વાપ્યશુભં વાપિ\nતસ્ય ચેષ્ટા હિ બાલવત્॥",
    "18.50": "સ્વાતંત્ર્યાત્સુખમાપ્નોતિ\nસ્વાતંત્ર્યાલ્લભતે પરં।\nસ્વાતંત્ર્યાન્નિર્વૃતિં ગચ્છેત્-\nસ્વાતંત્ર્યાત્ પરમં પદમ્॥",
    "18.51": "અકર્તૃત્વમભોક્તૃત્વં\nસ્વાત્મનો મન્યતે યદા।\nતદા ક્ષીણા ભવન્ત્યેવ\nસમસ્તાશ્ચિત્તવૃત્તયઃ॥",
    "18.52": "ઉચ્છૃંખલાપ્યકૃતિકા\nસ્થિતિર્ધીરસ્ય રાજતે।\nન તુ સસ્પૃહચિત્તસ્ય\nશાન્તિર્મૂઢસ્ય કૃત્રિમા॥",
    "18.53": "વિલસન્તિ મહાભોગૈ-\nર્વિશન્તિ ગિરિગહ્વરાન્।\nનિરસ્તકલ્પના ધીરા\nઅબદ્ધા મુક્તબુદ્ધયઃ॥",
    "18.54": "શ્રોત્રિયં દેવતાં તીર્થમ-\nઙ્ગનાં ભૂપતિં પ્રિયં।\nદૃષ્ટ્વા સંપૂજ્ય ધીરસ્ય\nન કાપિ હૃદિ વાસના॥",
    "18.55": "ભૃત્યૈઃ પુત્રૈઃ કલત્રૈશ્ચ\nદૌહિત્રૈશ્ચાપિ ગોત્રજૈઃ।\nવિહસ્ય ધિક્કૃતો યોગી\nન યાતિ વિકૃતિં મનાક્॥",
    "18.56": "સન્તુષ્ટોઽપિ ન સન્તુષ્ટઃ\nખિન્નોઽપિ ન ચ ખિદ્યતે।\nતસ્યાશ્ચર્યદશાં તાં\nતાદૃશા એવ જાનતે॥",
    "18.57": "કર્તવ્યતૈવ સંસારો ન\nતાં પશ્યન્તિ સૂરયઃ।\nશૂન્યાકારા નિરાકારા\nનિર્વિકારા નિરામયાઃ॥",
    "18.58": "અકુર્વન્નપિ સંક્ષોભાદ્\nવ્યગ્રઃ સર્વત્ર મૂઢધીઃ।\nકુર્વન્નપિ તુ કૃત્યાનિ\nકુશલો હિ નિરાકુલઃ॥",
    "18.59": "સુખમાસ્તે સુખં શેતે\nસુખમાયાતિ યાતિ ચ।\nસુખં વક્તિ સુખં ભુંક્તે\nવ્યવહારેઽપિ શાન્તધીઃ॥",
    "18.60": "સ્વભાવાદ્યસ્ય નૈવાર્તિ-\nર્લોકવદ્ વ્યવહારિણઃ।\nમહાહૃદ ઇવાક્ષોભ્યો\nગતક્લેશઃ સ શોભતે॥",
    "18.61": "નિવૃત્તિરપિ મૂઢસ્ય\nપ્રવૃત્તિ રુપજાયતે।\nપ્રવૃત્તિરપિ ધીરસ્ય\nનિવૃત્તિફલભાગિની॥",
    "18.62": "પરિગ્રહેષુ વૈરાગ્યં\nપ્રાયો મૂઢસ્ય દૃશ્યતે।\nદેહે વિગલિતાશસ્ય\nક્વ રાગઃ ક્વ વિરાગતા॥",
    "18.63": "ભાવનાભાવનાસક્તા\nદૃષ્ટિર્મૂઢસ્ય સર્વદા।\nભાવ્યભાવનયા સા તુ\nસ્વસ્થસ્યાદૃષ્ટિરૂપિણી॥",
    "18.64": "સર્વારંભેષુ નિષ્કામો\nયશ્ચરેદ્ બાલવન્ મુનિઃ।\nન લેપસ્તસ્ય શુદ્ધસ્ય\nક્રિયમાણોઽપિ કર્મણિ॥",
    "18.65": "સ એવ ધન્ય આત્મજ્ઞઃ\nસર્વભાવેષુ યઃ સમઃ।\nપશ્યન્ શૃણ્વન્ સ્પૃશન્ જિઘ્રન્ન્ અશ્નન્નિસ્તર્ષમાનસઃ॥",
    "18.66": "ક્વ સંસારઃ ક્વ ચાભાસઃ\nક્વ સાધ્યં ક્વ ચ સાધનં।\nઆકાશસ્યેવ ધીરસ્ય\nનિર્વિકલ્પસ્ય સર્વદા॥",
    "18.67": "સ જયત્યર્થસંન્યાસી\nપૂર્ણસ્વરસવિગ્રહઃ।\nઅકૃત્રિમોઽનવચ્છિન્ને\nસમાધિર્યસ્ય વર્તતે॥",
    "18.68": "બહુનાત્ર કિમુક્તેન\nજ્ઞાતતત્ત્વો મહાશયઃ।\nભોગમોક્ષનિરાકાંક્ષી\nસદા સર્વત્ર નીરસઃ॥",
    "18.69": "મહદાદિ જગદ્દ્વૈતં\nનામમાત્રવિજૃંભિતં।\nવિહાય શુદ્ધબોધસ્ય\nકિં કૃત્યમવશિષ્યતે॥",
    "18.70": "ભ્રમભૃતમિદં સર્વં\nકિંચિન્નાસ્તીતિ નિશ્ચયી।\nઅલક્ષ્યસ્ફુરણઃ શુદ્ધઃ\nસ્વભાવેનૈવ શામ્યતિ॥",
    "18.71": "શુદ્ધસ્ફુરણરૂપસ્ય\nદૃશ્યભાવમપશ્યતઃ।\nક્વ વિધિઃ ક્વ વૈરાગ્યં\nક્વ ત્યાગઃ ક્વ શમોઽપિ વા॥",
    "18.72": "સ્ફુરતોઽનન્તરૂપેણ\nપ્રકૃતિં ચ ન પશ્યતઃ।\nક્વ બન્ધઃ ક્વ ચ વા મોક્ષઃ\nક્વ હર્ષઃ ક્વ વિષાદિતા॥",
    "18.73": "બુદ્ધિપર્યન્તસંસારે\nમાયામાત્રં વિવર્તતે।\nનિર્મમો નિરહંકારો\nનિષ્કામઃ શોભતે બુધઃ॥",
    "18.74": "અક્ષયં ગતસન્તાપ-\nમાત્માનં પશ્યતો મુનેઃ।\nક્વ વિદ્યા ચ ક્વ વા વિશ્વં\nક્વ દેહોઽહં મમેતિ વા॥",
    "18.75": "નિરોધાદીનિ કર્માણિ\nજહાતિ જડધીર્યદિ।\nમનોરથાન્ પ્રલાપાંશ્ચ\nકર્તુમાપ્નોત્યતત્ક્ષણાત્॥",
    "18.76": "મન્દઃ શ્રુત્વાપિ તદ્વસ્તુ\nન જહાતિ વિમૂઢતાં।\nનિર્વિકલ્પો બહિર્યત્નાદ-\nન્તર્વિષયલાલસઃ॥",
    "18.77": "જ્ઞાનાદ્ ગલિતકર્મા\nયો લોકદૃષ્ટ્યાપિ કર્મકૃત્।\nનાપ્નોત્યવસરં કર્મં\nવક્તુમેવ ન કિંચન॥",
    "18.78": "ક્વ તમઃ ક્વ પ્રકાશો વા\nહાનં ક્વ ચ ન કિંચન।\nનિર્વિકારસ્ય ધીરસ્ય\nનિરાતંકસ્ય સર્વદા॥",
    "18.79": "ક્વ ધૈર્યં ક્વ વિવેકિત્વં\nક્વ નિરાતંકતાપિ વા।\nઅનિર્વાચ્યસ્વભાવસ્ય\nનિઃસ્વભાવસ્ય યોગિનઃ॥",
    "18.80": "ન સ્વર્ગો નૈવ નરકો\nજીવન્મુક્તિર્ન ચૈવ હિ।\nબહુનાત્ર કિમુક્તેન\nયોગદૃષ્ટ્યા ન કિંચન॥",
    "18.81": "નૈવ પ્રાર્થયતે લાભં\nનાલાભેનાનુશોચતિ।\nધીરસ્ય શીતલં ચિત્તમ-\nમૃતેનૈવ પૂરિતમ્॥",
    "18.82": "ન શાન્તં સ્તૌતિ નિષ્કામો\nન દુષ્ટમપિ નિન્દતિ।\nસમદુઃખસુખસ્તૃપ્તઃ કિંચિત્\nકૃત્યં ન પશ્યતિ॥",
    "18.83": "ધીરો ન દ્વેષ્ટિ સંસારમા-\nત્માનં ન દિદૃક્ષતિ।\nહર્ષામર્ષવિનિર્મુક્તો ન\nમૃતો ન ચ જીવતિ॥",
    "18.84": "નિઃસ્નેહઃ પુત્રદારાદૌ\nનિષ્કામો વિષયેષુ ચ।\nનિશ્ચિન્તઃ સ્વશરીરેઽપિ\nનિરાશઃ શોભતે બુધઃ॥",
    "18.85": "તુષ્ટિઃ સર્વત્ર ધીરસ્ય\nયથાપતિતવર્તિનઃ।\nસ્વચ્છન્દં ચરતો દેશાન્\nયત્રસ્તમિતશાયિનઃ॥",
    "18.86": "પતતૂદેતુ વા દેહો નાસ્ય\nચિન્તા મહાત્મનઃ।\nસ્વભાવભૂમિવિશ્રાન્તિ-\nવિસ્મૃતાશેષસંસૃતેઃ॥",
    "18.87": "અકિંચનઃ કામચારો\nનિર્દ્વન્દ્વશ્છિન્નસંશયઃ।\nઅસક્તઃ સર્વભાવેષુ\nકેવલો રમતે બુધઃ॥",
    "18.88": "નિર્મમઃ શોભતે ધીરઃ\nસમલોષ્ટાશ્મકાંચનઃ।\nસુભિન્નહૃદયગ્રન્થિ-\nર્વિનિર્ધૂતરજસ્તમઃ॥",
    "18.89": "સર્વત્રાનવધાનસ્ય ન\nકિંચિદ્ વાસના હૃદિ।\nમુક્તાત્મનો વિતૃપ્તસ્ય\nતુલના કેન જાયતે॥",
    "18.90": "જાનન્નપિ ન જાનાતિ\nપશ્યન્નપિ ન પશ્યતિ।\nબ્રુવન્ન્ અપિ ન ચ બ્રૂતે\nકોઽન્યો નિર્વાસનાદૃતે॥",
    "18.91": "ભિક્ષુર્વા ભૂપતિર્વાપિ યો\nનિષ્કામઃ સ શોભતે।\nભાવેષુ ગલિતા યસ્ય\nશોભનાશોભના મતિઃ॥",
    "18.92": "ક્વ સ્વાચ્છન્દ્યં ક્વ સંકોચઃ\nક્વ વા તત્ત્વવિનિશ્ચયઃ।\nનિર્વ્યાજાર્જવભૂતસ્ય\nચરિતાર્થસ્ય યોગિનઃ॥",
    "18.93": "આત્મવિશ્રાન્તિતૃપ્તેન\nનિરાશેન ગતાર્તિના।\nઅન્તર્યદનુભૂયેત તત્\nકથં કસ્ય કથ્યતે॥",
    "18.94": "સુપ્તોઽપિ ન સુષુપ્તૌ ચ\nસ્વપ્નેઽપિ શયિતો ન ચ।\nજાગરેઽપિ ન જાગર્તિ\nધીરસ્તૃપ્તઃ પદે પદે॥",
    "18.95": "જ્ઞઃ સચિન્તોઽપિ નિશ્ચિન્તઃ\nસેન્દ્રિયોઽપિ નિરિન્દ્રિયઃ।\nસુબુદ્ધિરપિ નિર્બુદ્ધિઃ\nસાહંકારોઽનહઙ્કૃતિઃ॥",
    "18.96": "ન સુખી ન ચ વા દુઃખી\nન વિરક્તો ન સંગવાન્।\nન મુમુક્ષુર્ન વા મુક્તા\nન કિંચિન્ન્ન ચ કિંચન॥",
    "18.97": "વિક્ષેપેઽપિ ન વિક્ષિપ્તઃ\nસમાધૌ ન સમાધિમાન્।\nજાડ્યેઽપિ ન જડો ધન્યઃ\nપાણ્ડિત્યેઽપિ ન પણ્ડિતઃ॥",
    "18.98": "મુક્તો યથાસ્થિતિસ્વસ્થઃ\nકૃતકર્તવ્યનિર્વૃતઃ।\nસમઃ સર્વત્ર વૈતૃષ્ણ્યાન્ન\nસ્મરત્યકૃતં કૃતમ્॥",
    "18.99": "ન પ્રીયતે વન્દ્યમાનો\nનિન્દ્યમાનો ન કુપ્યતિ।\nનૈવોદ્વિજતિ મરણે\nજીવને નાભિનન્દતિ॥",
    "18.100": "ન ધાવતિ જનાકીર્ણં\nનારણ્યં ઉપશાન્તધીઃ।\nયથાતથા યત્રતત્ર\nસમ એવાવતિષ્ઠતે॥",
    "19.1": "જનક ઉવાચ-\nતત્ત્વવિજ્ઞાનસન્દંશ-\nમાદાય હૃદયોદરાત્।\nનાનાવિધપરામર્શ-\nશલ્યોદ્ધારઃ કૃતો મયા॥",
    "19.2": "ક્વ ધર્મઃ ક્વ ચ વા કામઃ\nક્વ ચાર્થઃ ક્વ વિવેકિતા।\nક્વ દ્વૈતં ક્વ ચ વાઽદ્વૈતં\nસ્વમહિમ્નિ સ્થિતસ્ય મે॥",
    "19.3": "ક્વ ભૂતં ક્વ ભવિષ્યદ્ વા\nવર્તમાનમપિ ક્વ વા।\nક્વ દેશઃ ક્વ ચ વા નિત્યં\nસ્વમહિમ્નિ સ્થિતસ્ય મે॥",
    "19.4": "ક્વ ચાત્મા ક્વ ચ વાનાત્મા\nક્વ શુભં ક્વાશુભં તથા।\nક્વ ચિન્તા ક્વ ચ વાચિન્તા\nસ્વમહિમ્નિ સ્થિતસ્ય મે॥",
    "19.5": "ક્વ સ્વપ્નઃ ક્વ સુષુપ્તિર્વા\nક્વ ચ જાગરણં તથા।\nક્વ તુરિયં ભયં વાપિ\nસ્વમહિમ્નિ સ્થિતસ્ય મે॥",
    "19.6": "ક્વ દૂરં ક્વ સમીપં વા બાહ્યં\nક્વાભ્યન્તરં ક્વ વા।\nક્વ સ્થૂલં ક્વ ચ વા સૂક્ષ્મં\nસ્વમહિમ્નિ સ્થિતસ્ય મે॥",
    "19.7": "ક્વ મૃત્યુર્જીવિતં વા ક્વ લોકાઃ\nક્વાસ્ય ક્વ લૌકિકં।\nક્વ લયઃ ક્વ સમાધિર્વા\nસ્વમહિમ્નિ સ્થિતસ્ય મે॥",
    "19.8": "અલં ત્રિવર્ગકથયા\nયોગસ્ય કથયાપ્યલં।\nઅલં વિજ્ઞાનકથયા\nવિશ્રાન્તસ્ય મમાત્મનિ॥",
    "20.1": "ક્વ ભૂતાનિ ક્વ દેહો વા\nક્વેન્દ્રિયાણિ ક્વ વા મનઃ।\nક્વ શૂન્યં ક્વ ચ નૈરાશ્યં\nમત્સ્વરૂપે નિરંજને॥",
    "20.2": "ક્વ શાસ્ત્રં ક્વાત્મવિજ્ઞાનં\nક્વ વા નિર્વિષયં મનઃ।\nક્વ તૃપ્તિઃ ક્વ વિતૃષ્ણત્વં\nગતદ્વન્દ્વસ્ય મે સદા॥",
    "20.3": "ક્વ વિદ્યા ક્વ ચ વાવિદ્યા\nક્વાહં ક્વેદં મમ ક્વ વા।\nક્વ બન્ધ ક્વ ચ વા મોક્ષઃ\nસ્વરૂપસ્ય ક્વ રૂપિતા॥",
    "20.4": "ક્વ પ્રારબ્ધાનિ કર્માણિ\nજીવન્મુક્તિરપિ ક્વ વા।\nક્વ તદ્ વિદેહકૈવલ્યં\nનિર્વિશેષસ્ય સર્વદા॥",
    "20.5": "ક્વ કર્તા ક્વ ચ વા ભોક્તા\nનિષ્ક્રિયં સ્ફુરણં ક્વ વા।\nક્વાપરોક્ષં ફલં વા ક્વ\nનિઃસ્વભાવસ્ય મે સદા॥",
    "20.6": "ક્વ લોકં ક્વ મુમુક્ષુર્વા\nક્વ યોગી જ્ઞાનવાન્ ક્વ વા।\nક્વ બદ્ધઃ ક્વ ચ વા મુક્તઃ\nસ્વસ્વરૂપેઽહમદ્વયે॥",
    "20.7": "ક્વ સૃષ્ટિઃ ક્વ ચ સંહારઃ\nક્વ સાધ્યં ક્વ ચ સાધનં।\nક્વ સાધકઃ ક્વ સિદ્ધિર્વા\nસ્વસ્વરૂપેઽહમદ્વયે॥",
    "20.8": "ક્વ પ્રમાતા પ્રમાણં વા\nક્વ પ્રમેયં ક્વ ચ પ્રમા।\nક્વ કિંચિત્ ક્વ ન કિંચિદ્\nવા સર્વદા વિમલસ્ય મે॥",
    "20.9": "ક્વ વિક્ષેપઃ ક્વ ચૈકાગ્ર્યં\nક્વ નિર્બોધઃ ક્વ મૂઢતા।\nક્વ હર્ષઃ ક્વ વિષાદો વા\nસર્વદા નિષ્ક્રિયસ્ય મે॥",
    "20.10": "ક્વ ચૈષ વ્યવહારો વા\nક્વ ચ સા પરમાર્થતા।\nક્વ સુખં ક્વ ચ વા દુખં\nનિર્વિમર્શસ્ય મે સદા॥",
    "20.11": "ક્વ માયા ક્વ ચ સંસારઃ\nક્વ પ્રીતિર્વિરતિઃ ક્વ વા।\nક્વ જીવઃ ક્વ ચ તદ્બ્રહ્મ\nસર્વદા વિમલસ્ય મે॥",
    "20.12": "ક્વ પ્રવૃત્તિર્નિર્વૃત્તિર્વા\nક્વ મુક્તિઃ ક્વ ચ બન્ધનં।\nકૂટસ્થનિર્વિભાગસ્ય\nસ્વસ્થસ્ય મમ સર્વદા॥",
    "20.13": "ક્વોપદેશઃ ક્વ વા શાસ્ત્રં\nક્વ શિષ્યઃ ક્વ ચ વા ગુરુઃ।\nક્વ ચાસ્તિ પુરુષાર્થો વા\nનિરુપાધેઃ શિવસ્ય મે॥",
    "20.14": "ક્વ ચાસ્તિ ક્વ ચ વા નાસ્તિ\nક્વાસ્તિ ચૈકં ક્વ ચ દ્વયં।\nબહુનાત્ર કિમુક્તેન\nકિંચિન્નોત્તિષ્ઠતે મમ॥"
}