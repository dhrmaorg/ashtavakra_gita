{
    "1.1": "ജനക ഉവാച \nകഥം ജ്ഞാനമവാപ്നോതി,\nകഥം മുക്തിർഭവിഷ്യതി।\nവൈരാഗ്യ ച കഥം പ്രാപ്തം ഏതദ്\nബ്രൂഹി മമ പ്രഭോ॥",
    "1.2": "അഷ്ടാവക്ര ഉവാച \nമുക്തിം ഇച്ഛസി ചേത്താത,\nവിഷയാന വിഷവത്ത്യജ।\nക്ഷമാർജവദയാതോഷ, സത്യം\nപീയൂഷവദ് ഭജ॥",
    "1.3": "ന പൃഥ്വീ ന ജലം നാഗ്നിർന\nവായുർദ്യൗർന വാ ഭവാൻ।\nഏഷാം സാക്ഷിണമാത്മാനം\nചിദ്രൂപം വിദ്ധി മുക്തയേ॥",
    "1.4": "യദി ദേഹം പൃഥക് കൃത്യ\nചിതി വിശ്രാമ്യ തിഷ്ഠസി।\nഅധുനൈവ സുഖീ ശാന്തോ\nബന്ധമുക്തോ ഭവിഷ്യസി॥",
    "1.5": "ന ത്വം വിപ്രാദികോ വർണ:\nനാശ്രമീ നാക്ഷഗോചര:।\nഅസങഗോഽസി നിരാകാരോ\nവിശ്വസാക്ഷീ സുഖീ ഭവ॥",
    "1.6": "ധർമാധർമൗ സുഖം ദുഖം\nമാനസാനി ന തേ വിഭോ।\nന കർതാസി ന ഭോക്താസി\nമുക്ത ഏവാസി സർവദാ॥",
    "1.7": "ഏകോ ദ്രഷ്ടാസി സർവസ്യ\nമുക്തപ്രായോഽസി സർവദാ।\nഅയമേവ ഹി തേ ബന്ധോ\nദ്രഷ്ടാരം പശ്യസീതരം॥",
    "1.8": "അഹം കർതേത്യഹംമാന\nമഹാകൃഷ്ണാഹിദംശിതഃ।\nനാഹം കർതേതി വിശ്വാസാമൃതം\nപീത്വാ സുഖം ഭവ॥",
    "1.9": "ഏകോ വിശുദ്ധബോധോഽഹം\nഇതി നിശ്ചയവഹ്നിനാ।\nപ്രജ്വാല്യാജ്ഞാനഗഹനം\nവീതശോകഃ സുഖീ ഭവ॥",
    "1.10": "യത്ര വിശ്വമിദം ഭാതി\nകൽപിതം രജ്ജുസർപവത്।\nആനന്ദപരമാനന്ദഃ സ\nബോധസ്ത്വം സുഖം ചര॥",
    "1.11": "മുക്താഭിമാനീ മുക്തോ ഹി\nബദ്ധോ ബദ്ധാഭിമാന്യപി।\nകിവദന്തീഹ സത്യേയം\nയാ മതിഃ സാ ഗതിർഭവേത്॥",
    "1.12": "ആത്മാ സാക്ഷീ വിഭുഃ\nപൂർണ ഏകോ മുക്തശ്ചിദക്രിയഃ।\nഅസംഗോ നിഃസ്പൃഹഃ ശാന്തോ\nഭ്രമാത്സംസാരവാനിവ॥",
    "1.13": "കൂടസ്ഥം ബോധമദ്വൈത-\nമാത്മാനം പരിഭാവയ।\nആഭാസോഽഹം ഭ്രമം മുക്ത്വാ\nഭാവം ബാഹ്യമഥാന്തരം॥",
    "1.14": "ദേഹാഭിമാനപാശേന ചിരം\nബദ്ധോഽസി പുത്രക।\nബോധോഽഹം ജ്ഞാനഖംഗേന\nതന്നിഷ്കൃത്യ സുഖീ ഭവ॥",
    "1.15": "നിഃസംഗോ നിഷ്ക്രിയോഽസി\nത്വം സ്വപ്രകാശോ നിരഞ്ജനഃ।\nഅയമേവ ഹി തേ ബന്ധഃ\nസമാധിമനുതിഷ്ഠതി॥",
    "1.16": "ത്വയാ വ്യാപ്തമിദം വിശ്വം\nത്വയി പ്രോതം യഥാർഥതഃ।\nശുദ്ധബുദ്ധസ്വരുപസ്ത്വം മാ\nഗമഃ ക്ഷുദ്രചിത്തതാം॥",
    "1.17": "നിരപേക്ഷോ നിർവികാരോ\nനിർഭരഃ ശീതലാശയഃ।\nഅഗാധബുദ്ധിരക്ഷുബ്ധോ ഭവ\nചിന്മാത്രവാസന:॥",
    "1.18": "സാകാരമനൃതം വിദ്ധി\nനിരാകാരം തു നിശ്ചലം।\nഏതത്തത്ത്വോപദേശേന\nന പുനർഭവസംഭവ:॥",
    "1.19": "യഥൈവാദർശമധ്യസ്ഥേ\nരൂപേഽന്തഃ പരിതസ്തു സഃ।\nതഥൈവാഽസ്മിൻ ശരീരേഽന്തഃ\nപരിതഃ പരമേശ്വരഃ॥",
    "1.20": "ഏകം സർവഗതം വ്യോമ\nബഹിരന്തര്യഥാ ഘടേ।\nനിത്യം നിരന്തരം ബ്രഹ്മ\nസർവഭൂതഗണേ തഥാ॥",
    "2.1": "ജനക ഉവാച \nഅഹോ നിരഞ്ജനഃ ശാന്തോ\nബോധോഽഹം പ്രകൃതേഃ പരഃ।\nഏതാവന്തമഹം കാലം\nമോഹേനൈവ വിഡംബിതഃ॥",
    "2.2": "യഥാ പ്രകാശയാമ്യേകോ\nദേഹമേനോ തഥാ ജഗത്।\nഅതോ മമ ജഗത്സർവമ-\nഥവാ ന ച കിഞ്ചന॥",
    "2.3": "സശരീരമഹോ വിശ്വം\nപരിത്യജ്യ മയാഽധുനാ।\nകുതശ്ചിത് കൗശലാദേവ\nപരമാത്മാ വിലോക്യതേ॥",
    "2.4": "യഥാ ന തോയതോ ഭിന്നാസ്-\nതരംഗാഃ ഫേന ബുദബുദാഃ।\nആത്മനോ ന തഥാ ഭിന്നം വിശ്വമാത്മവിനിർഗതം ॥",
    "2.5": "തന്തുമാത്രോ ഭവേദേവ\nപടോ യദ്വദ്വിചാരിതഃ।\nആത്മതന്മാത്രമേവേദം\nതദ്വദ്വിശ്വം വിചാരിതം॥",
    "2.6": "യഥൈവേക്ഷുരസേ ക്ലൃപ്താ\nതേന വ്യാപ്തൈവ ശർകരാ।\nതഥാ വിശ്വം മയി ക്ലൃപ്തം\nമയാ വ്യാപ്തം നിരന്തരം॥",
    "2.7": "ആത്മാഽജ്ഞാനാജ്ജഗദ്ഭാതി\nആത്മജ്ഞാനാന്ന ഭാസതേ।\nരജ്ജവജ്ഞാനാദഹിർഭാതി\nതജ്ജ്ഞാനാദ്ഭാസതേ ന ഹി॥",
    "2.8": "പ്രകാശോ മേ നിജം രൂപം\nനാതിരിക്തോഽസ്മ്യഹം തതഃ।\nയദാ പ്രകാശതേ വിശ്വം\nതദാഽഹംഭാസ ഏവ ഹി॥",
    "2.9": "അഹോ വികൽപിതം\nവിശ്വഞ്ജ്ഞാനാന്മയി ഭാസതേ।\nരൂപ്യം ശുക്തൗ ഫണീ രജ്ജൗ\nവാരി സൂര്യകരേ യഥാ॥",
    "2.10": "മത്തോ വിനിർഗതം വിശ്വം\nമയ്യേവ ലയമേഷ്യതി।\nമൃദി കുംഭോ ജലേ വീചിഃ\nകനകേ കടകം യഥാ॥",
    "2.11": "അഹോ അഹം നമോ മഹ്യം\nവിനാശോ യസ്യ നാസ്തി മേ।\nബ്രഹ്മാദിസ്തംബപര്യന്തം\nജഗന്നാശോഽപി തിഷ്ഠതഃ॥",
    "2.12": "അഹോ അഹം നമോ മഹ്യം\nഏകോഽഹം ദേഹവാനപി।\nക്വചിന്ന ഗന്താ നാഗന്താ\nവ്യാപ്യ വിശ്വമവസ്ഥിതഃ॥",
    "2.13": "അഹോ അഹം നമോ മഹ്യം\nദക്ഷോ നാസ്തീഹ മത്സമഃ।\nഅസംസ്പൃശ്യ ശരീരേണ\nയേന വിശ്വം ചിരം ധൃതം॥",
    "2.14": "അഹോ അഹം നമോ മഹ്യം\nയസ്യ മേ നാസ്തി കിഞ്ചന।\nഅഥവാ യസ്യ മേ സർവം യദ്\nവാങ്മനസഗോചരം॥",
    "2.15": "ജ്ഞാനം ജ്ഞേയം തഥാ ജ്ഞാതാ\nത്രിതയം നാസ്തി വാസ്തവം।\nഅജ്ഞാനാദ് ഭാതി യത്രേദം\nസോഽഹമസ്മി നിരഞ്ജനഃ॥",
    "2.16": "ദ്വൈതമൂലമഹോ ദുഃഖം നാന്യ-\nത്തസ്യാഽസ്തി ഭേഷജം।\nദൃശ്യമേതൻ മൃഷാ സർവം\nഏകോഽഹം ചിദ്രസോമലഃ॥",
    "2.17": "ബോധമാത്രോഽഹമജ്ഞാനാദ്\nഉപാധിഃ കൽപിതോ മയാ।\nഏവം വിമൃശതോ നിത്യം\nനിർവികൽപേ സ്ഥിതിർമമ॥",
    "2.18": "ന മേ ബന്ധോഽസ്തി മോക്ഷോ വാ\nഭ്രാന്തിഃ ശാന്തോ നിരാശ്രയാ।\nഅഹോ മയി സ്ഥിതം വിശ്വം\nവസ്തുതോ ന മയി സ്ഥിതം॥",
    "2.19": "സശരീരമിദം വിശ്വം\nന കിഞ്ചിദിതി നിശ്ചിതം।\nശുദ്ധചിന്മാത്ര ആത്മാ ച\nതത്കസ്മിൻ കൽപനാധുനാ॥",
    "2.20": "ശരീരം സ്വർഗനരകൗ\nബന്ധമോക്ഷൗ ഭയം തഥാ।\nകൽപനാമാത്രമേവൈതത്\nകിം മേ കാര്യം ചിദാത്മനഃ॥",
    "2.21": "അഹോ ജനസമൂഹേഽപി\nന ദ്വൈതം പശ്യതോ മമ।\nഅരണ്യമിവ സംവൃത്തം\nക്വ രതിം കരവാണ്യഹം॥",
    "2.22": "നാഹം ദേഹോ ന മേ ദേഹോ\nജീവോ നാഹമഹം ഹി ചിത്।\nഅയമേവ ഹി മേ ബന്ധ\nആസീദ്യാ ജീവിതേ സ്പൃഹാ॥",
    "2.23": "അഹോ ഭുവനകല്ലോലൈ-\nര്വിചിത്രൈർദ്രാക് സമുത്ഥിതം।\nമയ്യനന്തമഹാംഭോധൗ\nചിത്തവാതേ സമുദ്യതേ॥",
    "2.24": "മയ്യനന്തമഹാംഭോധൗ\nചിത്തവാതേ പ്രശാമ്യതി।\nഅഭാഗ്യാജ്ജീവവണിജോ\nജഗത്പോതോ വിനശ്വരഃ॥",
    "2.25": "മയ്യനന്തമഹാംഭോധാ-\nവാശ്ചര്യം ജീവവീചയഃ।\nഉദ്യന്തി ഘ്നന്തി ഖേലന്തി\nപ്രവിശന്തി സ്വഭാവതഃ॥",
    "3.1": "അഷ്ടാവക്ര ഉവാച \nഅവിനാശിനമാത്മാനം\nഏകം വിജ്ഞായ തത്ത്വതഃ।\nതവാത്മജ്ഞാനസ്യ ധീരസ്യ\nകഥമർഥാർജനേ രതിഃ॥",
    "3.2": "ആത്മാജ്ഞാനാദഹോ\nപ്രീതിർവിഷയഭ്രമഗോചരേ।\nശുക്തേരജ്ഞാനതോ ലോഭോ\nയഥാ രജതവിഭ്രമേ॥",
    "3.3": "വിശ്വം സ്ഫുരതി യത്രേദം\nതരംഗാ ഇവ സാഗരേ।\nസോഽഹമസ്മീതി വിജ്ഞായ\nകിം ദീന ഇവ ധാവസി॥",
    "3.4": "ശ്രുത്വാപി ശുദ്ധചൈതന്യ\nആത്മാനമതിസുന്ദരം।\nഉപസ്ഥേഽത്യന്തസംസക്തോ\nമാലിന്യമധിഗച്ഛതി॥",
    "3.5": "സർവഭൂതേഷു ചാത്മാനം\nസർവഭൂതാനി ചാത്മനി।\nമുനേർജാനത ആശ്ചര്യം\nമമത്വമനുവർതതേ॥",
    "3.6": "ആസ്ഥിതഃ പരമാദ്വൈതം\nമോക്ഷാർഥേഽപി വ്യവസ്ഥിതഃ।\nആശ്ചര്യം കാമവശഗോ\nവികലഃ കേലിശിക്ഷയാ॥",
    "3.7": "ഉദ്ഭൂതം ജ്ഞാനദുർമിത്രമ-\nവധാര്യാതിദുർബലഃ।\nആശ്ചര്യം കാമമാകാങ്ക്ഷേത് കാലമന്തമനുശ്രിതഃ॥",
    "3.8": "ഇഹാമുത്ര വിരക്തസ്യ നിത്യാനിത്യവിവേകിനഃ।\nആശ്ചര്യം മോക്ഷകാമസ്യ\nമോക്ഷാദ് ഏവ വിഭീഷികാ॥",
    "3.9": "ധീരസ്തു ഭോജ്യമാനോഽപി പീഡ്യമാനോഽപി സർവദാ।\nആത്മാനം കേവലം പശ്യൻ\nന തുഷ്യതി ന കുപ്യതി॥",
    "3.10": "ചേഷ്ടമാനം ശരീരം സ്വം പശ്യത്യന്യശരീരവത്।\nസംസ്തവേ ചാപി നിന്ദായാം\nകഥം ക്ഷുഭ്യേത് മഹാശയഃ॥",
    "3.11": "മായാമാത്രമിദം വിശ്വം\nപശ്യൻ വിഗതകൗതുകഃ।\nഅപി സന്നിഹിതേ മൃത്യൗ\nകഥം ത്രസ്യതി ധീരധീഃ॥",
    "3.12": "നിഃസ്പൃഹം മാനസം യസ്യ\nനൈരാശ്യേഽപി മഹാത്മനഃ।\nതസ്യാത്മജ്ഞാനതൃപ്തസ്യ\nതുലനാ കേന ജായതേ॥",
    "3.13": "സ്വഭാവാദ് ഏവ ജാനാനോ\nദൃശ്യമേതന്ന കിഞ്ചന।\nഇദം ഗ്രാഹ്യമിദം ത്യാജ്യം\nസ കിം പശ്യതി ധീരധീഃ॥",
    "3.14": "അന്തസ്ത്യക്തകഷായസ്യ\nനിർദ്വന്ദ്വസ്യ നിരാശിഷഃ।\nയദൃച്ഛയാഗതോ ഭോഗോ\nന ദുഃഖായ ന തുഷ്ടയേ॥",
    "4.1": "അഷ്ടാവക്ര ഉവാച \nഹന്താത്മജ്ഞസ്യ ധീരസ്യ\nഖേലതോ ഭോഗലീലയാ।\nന ഹി സംസാരവാഹീകൈ-\nര്മൂഢൈഃ സഹ സമാനതാ॥",
    "4.2": "യത് പദം പ്രേപ്സവോ ദീനാഃ\nശക്രാദ്യാഃ സർവദേവതാഃ।\nഅഹോ തത്ര സ്ഥിതോ യോഗീ ന\nഹർഷമുപഗച്ഛതി॥",
    "4.3": "തജ്ജ്ഞസ്യ പുണ്യപാപാഭ്യാം\nസ്പർശോ ഹ്യന്തർന ജായതേ।\nന ഹ്യാകാശസ്യ ധൂമേന\nദൃശ്യമാനാപി സംഗതിഃ॥",
    "4.4": "ആത്മൈവേദം ജഗത്സർവം\nജ്ഞാതം യേന മഹാത്മനാ।\nയദൃച്ഛയാ വർതമാനം\nതം നിഷേദ്ധും ക്ഷമേത കഃ॥",
    "4.5": "ആബ്രഹ്മസ്തംബപര്യന്തേ\nഭൂതഗ്രാമേ ചതുർവിധേ।\nവിജ്ഞസ്യൈവ ഹി സാമർഥ്യ-\nമിച്ഛാനിച്ഛാവിവർജനേ॥",
    "4.6": "ആത്മാനമദ്വയം കശ്ചിജ്-\nജാനാതി ജഗദീശ്വരം।\nയദ് വേത്തി തത്സ കുരുതേ\nന ഭയം തസ്യ കുത്രചിത്॥",
    "5.1": "അഷ്ടാവക്ര ഉവാച \nന തേ സംഗോഽസ്തി കേനാപി\nകിം ശുദ്ധസ്ത്യക്തുമിച്ഛസി।\nസംഘാതവിലയം കുർവൻ-\nനേവമേവ ലയം വ്രജ॥",
    "5.2": "ഉദേതി ഭവതോ വിശ്വം\nവാരിധേരിവ ബുദ്ബുദഃ।\nഇതി ജ്ഞാത്വൈകമാത്മാനം\nഏവമേവ ലയം വ്രജ॥",
    "5.3": "പ്രത്യക്ഷമപ്യവസ്തുത്വാദ്\nവിശ്വം നാസ്ത്യമലേ ത്വയി।\nരജ്ജുസർപ ഇവ വ്യക്തം\nഏവമേവ ലയം വ്രജ॥",
    "5.4": "സമദുഃഖസുഖഃ പൂർണ\nആശാനൈരാശ്യയോഃ സമഃ।\nസമജീവിതമൃത്യുഃ സൻ-\nനേവമേവ ലയം വ്രജ॥",
    "6.1": "അഷ്ടാവക്ര ഉവാച \nആകാശവദനന്തോഽഹം\nഘടവത് പ്രാകൃതം ജഗത്।\nഇതി ജ്ഞാനം തഥൈതസ്യ\nന ത്യാഗോ ന ഗ്രഹോ ലയഃ॥",
    "6.2": "മഹോദധിരിവാഹം സ\nപ്രപഞ്ചോ വീചിസഽന്നിഭഃ।\nഇതി ജ്ഞാനം തഥൈതസ്യ\nന ത്യാഗോ ന ഗ്രഹോ ലയഃ॥",
    "6.3": "അഹം സ ശുക്തിസങ്കാശോ\nരൂപ്യവദ് വിശ്വകൽപനാ।\nഇതി ജ്ഞാനം തഥൈതസ്യ\nന ത്യാഗോ ന ഗ്രഹോ ലയഃ॥",
    "6.4": "അഹം വാ സർവഭൂതേഷു\nസർവഭൂതാന്യഥോ മയി।\nഇതി ജ്ഞാനം തഥൈതസ്യ\nന ത്യാഗോ ന ഗ്രഹോ ലയഃ॥",
    "7.1": "മയ്യനന്തമഹാംഭോധൗ\nവിശ്വപോത ഇതസ്തതഃ।\nഭ്രമതി സ്വാന്തവാതേന ന\nമമാസ്ത്യസഹിഷ്ണുതാ॥",
    "7.2": "മയ്യനന്തമഹാംഭോധൗ\nജഗദ്വീചിഃ സ്വഭാവതഃ।\nഉദേതു വാസ്തമായാതു\nന മേ വൃദ്ധിർന ച ക്ഷതിഃ॥",
    "7.3": "മയ്യനന്തമഹാംഭോധൗ\nവിശ്വം നാമ വികൽപനാ।\nഅതിശാന്തോ നിരാകാര\nഏതദേവാഹമാസ്ഥിതഃ॥",
    "7.4": "നാത്മാ ഭാവേഷു നോ ഭാവസ്-\nതത്രാനന്തേ നിരഞ്ജനേ।\nഇത്യസക്തോഽസ്പൃഹഃ ശാന്ത ഏതദേവാഹമാസ്ഥിതഃ॥",
    "7.5": "അഹോ ചിന്മാത്രമേവാഹം\nഇന്ദ്രജാലോപമം ജഗത്।\nഅതോ മമ കഥം കുത്ര ഹേയോപാദേയകൽപനാ॥",
    "8.1": "അഷ്ടാവക്ര ഉവാച \nതദാ ബന്ധോ യദാ ചിത്തം\nകിൻചിദ് വാഞ്ഛതി ശോചതി।\nകിഞ്ചിൻ മുഞ്ചതി ഗൃൺഹാതി\nകിഞ്ചിദ് ഹൃഷ്യതി കുപ്യതി॥",
    "8.2": "തദാ മുക്തിര്യദാ ചിത്തം\nന വാഞ്ഛതി ന ശോചതി।\nന മുഞ്ചതി ന ഗൃൺഹാതി\nന ഹൃഷ്യതി ന കുപ്യതി॥",
    "8.3": "തദാ ബന്ധോ യദാ ചിത്തം\nസക്തം കാശ്വപി ദൃഷ്ടിഷു।\nതദാ മോക്ഷോ യദാ ചിത്തമ-\nസക്തം സർവദൃഷ്ടിഷു॥",
    "8.4": "യദാ നാഹം തദാ മോക്ഷോ\nയദാഹം ബന്ധനം തദാ।\nമത്വേതി ഹേലയാ കിഞ്ചിൻ-\nമാ ഗൃഹാണ വിമുഞ്ച മാ॥",
    "9.1": "അഷ്ടാവക്ര ഉവാച \nകൃതാകൃതേ ച ദ്വന്ദ്വാനി\nകദാ ശാന്താനി കസ്യ വാ।\nഏവം ജ്ഞാത്വേഹ നിർവേദാദ് ഭവ\nത്യാഗപരോഽവ്രതീ॥",
    "9.2": "കസ്യാപി താത ധന്യസ്യ ലോകചേഷ്ടാവലോകനാത്।\nജീവിതേച്ഛാ ബുഭുക്ഷാ ച\nബുഭുത്സോപശമം ഗതാഃ॥",
    "9.3": "അനിത്യം സർവമേവേദം\nതാപത്രയദൂഷിതം।\nഅസാരം നിന്ദിതം ഹേയമി-\nതി നിശ്ചിത്യ ശാമ്യതി॥",
    "9.4": "കോഽസൗ കാലോ വയഃ കിം വാ\nയത്ര ദ്വന്ദ്വാനി നോ നൃണാം।\nതാന്യുപേക്ഷ്യ യഥാപ്രാപ്തവർതീ\nസിദ്ധിമവാപ്നുയാത്॥",
    "9.5": "നാനാ മതം മഹർഷീണാം\nസാധൂനാം യോഗിനാം തഥാ।\nദൃഷ്ട്വാ നിർവേദമാപന്നഃ\nകോ ന ശാമ്യതി മാനവഃ॥",
    "9.6": "കൃത്വാ മൂർതിപരിജ്ഞാനം\nചൈതന്യസ്യ ന കിം ഗുരുഃ।\nനിർവേദസമതായുക്ത്യാ\nയസ്താരയതി സംസൃതേഃ॥",
    "9.7": "പശ്യ ഭൂതവികാരാംസ്ത്വം\nഭൂതമാത്രാൻ യഥാർഥതഃ।\nതത്ക്ഷണാദ് ബന്ധനിർമുക്തഃ\nസ്വരൂപസ്ഥോ ഭവിഷ്യസി॥",
    "9.8": "വാസനാ ഏവ സംസാര ഇതി\nസർവാ വിമുഞ്ച താഃ।\nതത്ത്യാഗോ വാസനാത്യാഗാ-\nത്സ്ഥിതിരദ്യ യഥാ തഥാ॥",
    "10.1": "അഷ്ടാവക്ര ഉവാച \nവിഹായ വൈരിണം കാമമ-\nര്ഥം ചാനർഥസങ്കുലം।\nധർമമപ്യേതയോർഹേതും\nസർവത്രാനാദരം കുരു॥",
    "10.2": "സ്വപ്നേന്ദ്രജാലവത് പശ്യ\nദിനാനി ത്രീണി പഞ്ച വാ।\nമിത്രക്ഷേത്രധനാഗാര-\nദാരദായാദിസമ്പദഃ॥",
    "10.3": "യത്ര യത്ര ഭവേത്തൃഷ്ണാ\nസംസാരം വിദ്ധി തത്ര വൈ।\nപ്രൗഢവൈരാഗ്യമാശ്രിത്യ\nവീതതൃഷ്ണഃ സുഖീ ഭവ॥",
    "10.4": "തൃഷ്ണാമാത്രാത്മകോ ബന്ധസ്-\nതന്നാശോ മോക്ഷ ഉച്യതേ।\nഭവാസംസക്തിമാത്രേണ പ്രാപ്തിതുഷ്ടിർമുഹുർമുഹുഃ॥",
    "10.5": "ത്വമേകശ്ചേതനഃ ശുദ്ധോ\nജഡം വിശ്വമസത്തഥാ।\nഅവിദ്യാപി ന കിഞ്ചിത്സാ\nകാ ബുഭുത്സാ തഥാപി തേ॥",
    "10.6": "രാജ്യം സുതാഃ കലത്രാണി\nശരീരാണി സുഖാനി ച।\nസംസക്തസ്യാപി നഷ്ടാനി\nതവ ജന്മനി ജന്മനി॥",
    "10.7": "അലമർഥേന കാമേന\nസുകൃതേനാപി കർമണാ।\nഏഭ്യഃ സംസാരകാന്താരേ\nന വിശ്രാന്തമഭൂൻ മനഃ॥",
    "10.8": "കൃതം ന കതി ജന്മാനി\nകായേന മനസാ ഗിരാ।\nദുഃഖമായാസദം കർമ\nതദദ്യാപ്യുപരമ്യതാം॥",
    "11.1": "അഷ്ടാവക്ര ഉവാച \nഭാവാഭാവവികാരശ്ച\nസ്വഭാവാദിതി നിശ്ചയീ।\nനിർവികാരോ ഗതക്ലേശഃ\nസുഖേനൈവോപശാമ്യതി॥",
    "11.2": "ഈശ്വരഃ സർവനിർമാതാ\nനേഹാന്യ ഇതി നിശ്ചയീ।\nഅന്തർഗലിതസർവാശഃ ശാന്തഃ\nക്വാപി ന സജ്ജതേ॥",
    "11.3": "ആപദഃ സമ്പദഃ കാലേ\nദൈവാദേവേതി നിശ്ചയീ।\nതൃപ്തഃ സ്വസ്ഥേന്ദ്രിയോ നിത്യം\nന വാൻഛതി ന ശോചതി॥",
    "11.4": "സുഖദുഃഖേ ജന്മമൃത്യൂ\nദൈവാദേവേതി നിശ്ചയീ।\nസാധ്യാദർശീ നിരായാസഃ\nകുർവന്നപി ന ലിപ്യതേ॥",
    "11.5": "ചിന്തയാ ജായതേ ദുഃഖം\nനാന്യഥേഹേതി നിശ്ചയീ।\nതയാ ഹീനഃ സുഖീ ശാന്തഃ\nസർവത്ര ഗലിതസ്പൃഹഃ॥",
    "11.6": "നാഹം ദേഹോ ന മേ ദേഹോ\nബോധോഽഹമിതി നിശ്ചയീ।\nകൈവല്യം ഇവ സമ്പ്രാപ്തോ\nന സ്മരത്യകൃതം കൃതം॥",
    "11.7": "ആബ്രഹ്മസ്തംബപര്യന്തം\nഅഹമേവേതി നിശ്ചയീ।\nനിർവികൽപഃ ശുചിഃ ശാന്തഃ പ്രാപ്താപ്രാപ്തവിനിർവൃതഃ॥",
    "11.8": "നാശ്ചര്യമിദം വിശ്വം\nന കിഞ്ചിദിതി നിശ്ചയീ।\nനിർവാസനഃ സ്ഫൂർതിമാത്രോ\nന കിഞ്ചിദിവ ശാമ്യതി॥",
    "12.1": "കായകൃത്യാസഹഃ പൂർവം\nതതോ വാഗ്വിസ്തരാസഹഃ।\nഅഥ ചിന്താസഹസ്തസ്മാദ് ഏവമേവാഹമാസ്ഥിതഃ॥",
    "12.2": "പ്രീത്യഭാവേന ശബ്ദാദേര-\nദൃശ്യത്വേന ചാത്മനഃ।\nവിക്ഷേപൈകാഗ്രഹൃദയ\nഏവമേവാഹമാസ്ഥിതഃ॥",
    "12.3": "സമാധ്യാസാദിവിക്ഷിപ്തൗ\nവ്യവഹാരഃ സമാധയേ।\nഏവം വിലോക്യ നിയമം\nഏവമേവാഹമാസ്ഥിതഃ॥",
    "12.4": "ഹേയോപാദേയവിരഹാദ്\nഏവം ഹർഷവിഷാദയോഃ।\nഅഭാവാദദ്യ ഹേ ബ്രഹ്മന്ന്\nഏവമേവാഹമാസ്ഥിതഃ॥",
    "12.5": "ആശ്രമാനാശ്രമം ധ്യാനം\nചിത്തസ്വീകൃതവർജനം।\nവികൽപം മമ വീക്ഷ്യൈ-\nതൈരേവമേവാഹമാസ്ഥിതഃ॥",
    "12.6": "കർമാനുഷ്ഠാനമജ്ഞാനാദ്\nയഥൈവോപരമസ്തഥാ।\nബുധ്വാ സമ്യഗിദം തത്ത്വം\nഏവമേവാഹമാസ്ഥിതഃ॥",
    "12.7": "അചിന്ത്യം ചിന്ത്യമാനോഽപി\nചിന്താരൂപം ഭജത്യസൗ।\nത്യക്ത്വാ തദ്ഭാവനം തസ്മാദ് ഏവമേവാഹമാസ്ഥിതഃ॥",
    "12.8": "ഏവമേവ കൃതം യേന സ\nകൃതാർഥോ ഭവേദസൗ।\nഏവമേവ സ്വഭാവോ യഃ\nസ കൃതാർഥോ ഭവേദസൗ॥",
    "13.1": "ജനക ഉവാച-\nഅകിഞ്ചനഭവം സ്വാസ്ഥ്യം\nകൗപീനത്വേഽപി ദുർലഭം।\nത്യാഗാദാനേ വിഹായാസ്മാദ-\nഹമാസേ യഥാസുഖം॥",
    "13.2": "കുത്രാപി ഖേദഃ കായസ്യ\nജിഹ്വാ കുത്രാപി ഖേദ്യതേ।\nമനഃ കുത്രാപി തത്ത്യക്ത്വാ\nപുരുഷാർഥേ സ്ഥിതഃ സുഖം॥",
    "13.3": "കൃതം കിമപി നൈവ സ്യാദ്\nഇതി സഞ്ചിന്ത്യ തത്ത്വതഃ।\nയദാ യത്കർതുമായാതി തത്\nകൃത്വാസേ യഥാസുഖം॥",
    "13.4": "കർമനൈഷ്കർമ്യനിർബന്ധ-\nഭാവാ ദേഹസ്ഥയോഗിനഃ।\nസംയോഗായോഗവിരഹാദഹ-\nമാസേ യഥാസുഖം॥",
    "13.5": "അർഥാനർഥൗ ന മേ സ്ഥിത്യാ\nഗത്യാ ന ശയനേന വാ।\nതിഷ്ഠൻ ഗച്ഛൻ സ്വപൻ\nതസ്മാദഹമാസേ യഥാസുഖം॥",
    "13.6": "സ്വപതോ നാസ്തി മേ ഹാനിഃ സിദ്ധിര്യത്നവതോ ന വാ।\nനാശോല്ലാസൗ വിഹായാസ്-\nമദഹമാസേ യഥാസുഖം॥",
    "13.7": "സുഖാദിരൂപാ നിയമം\nഭാവേഷ്വാലോക്യ ഭൂരിശഃ।\nശുഭാശുഭേ വിഹായാസ്മാദഹ-\nമാസേ യഥാസുഖം॥",
    "14.1": "പ്രകൃത്യാ ശൂന്യചിത്തോ യഃ\nപ്രമാദാദ് ഭാവഭാവനഃ।\nനിദ്രിതോ ബോധിത ഇവ ക്ഷീണ-\nസംസ്മരണോ ഹി സഃ॥",
    "14.2": "ക്വ ധനാനി ക്വ മിത്രാണി\nക്വ മേ വിഷയദസ്യവഃ।\nക്വ ശാസ്ത്രം ക്വ ച വിജ്ഞാനം\nയദാ മേ ഗലിതാ സ്പൃഹാ॥",
    "14.3": "വിജ്ഞാതേ സാക്ഷിപുരുഷേ\nപരമാത്മനി ചേശ്വരേ।\nനൈരാശ്യേ ബന്ധമോക്ഷേ ച\nന ചിന്താ മുക്തയേ മമ॥",
    "14.4": "അന്തർവികൽപശൂന്യസ്യ\nബഹിഃ സ്വച്ഛന്ദചാരിണഃ।\nഭ്രാന്തസ്യേവ ദശാസ്താസ്താസ്-\nതാദൃശാ ഏവ ജാനതേ॥",
    "15.1": "അഷ്ടാവക്ര ഉവാച \nയഥാതഥോപദേശേന കൃതാർഥഃ സത്ത്വബുദ്ധിമാൻ।\nആജീവമപി ജിജ്ഞാസുഃ\nപരസ്തത്ര വിമുഹ്യതി॥",
    "15.2": "മോക്ഷോ വിഷയവൈരസ്യം\nബന്ധോ വൈഷയികോ രസഃ।\nഏതാവദേവ വിജ്ഞാനം\nയഥേച്ഛസി തഥാ കുരു॥",
    "15.3": "വാഗ്മിപ്രാജ്ഞാമഹോദ്യോഗം\nജനം മൂകജഡാലസം।\nകരോതി തത്ത്വബോധോഽയമ-\nതസ്ത്യക്തോ ബുഭുക്ഷഭിഃ॥",
    "15.4": "ന ത്വം ദേഹോ ന തേ ദേഹോ ഭോക്താ\nകർതാ ന വാ ഭവാൻ।\nചിദ്രൂപോഽസി സദാ സാക്ഷീ\nനിരപേക്ഷഃ സുഖം ചര॥",
    "15.5": "രാഗദ്വേഷൗ മനോധർമൗ\nന മനസ്തേ കദാചന।\nനിർവികൽപോഽസി ബോധാത്മാ\nനിർവികാരഃ സുഖം ചര॥",
    "15.6": "സർവഭൂതേഷു ചാത്മാനം\nസർവഭൂതാനി ചാത്മനി।\nവിജ്ഞായ നിരഹങ്കാരോ\nനിർമമസ്ത്വം സുഖീ ഭവ॥",
    "15.7": "വിശ്വം സ്ഫുരതി യത്രേദം\nതരംഗാ ഇവ സാഗരേ।\nതത്ത്വമേവ ന സന്ദേഹ-\nശ്ചിന്മൂർതേ വിജ്വരോ ഭവ॥",
    "15.8": "ശ്രദ്ധസ്വ താത ശ്രദ്ധസ്വ\nനാത്ര മോഽഹം കുരുഷ്വ ഭോഃ।\nജ്ഞാനസ്വരൂപോ ഭഗവാ-\nനാത്മാ ത്വം പ്രകൃതേഃ പരഃ॥",
    "15.9": "ഗുണൈഃ സംവേഷ്ടിതോ ദേഹ-\nസ്തിഷ്ഠത്യായാതി യാതി ച।\nആത്മാ ന ഗന്താ നാഗന്താ\nകിമേനമനുശോചസി॥",
    "15.10": "ദേഹസ്തിഷ്ഠതു കൽപാന്തം\nഗച്ഛത്വദ്യൈവ വാ പുനഃ।\nക്വ വൃദ്ധിഃ ക്വ ച വാ ഹാനിസ്-\nതവ ചിന്മാത്രരൂപിണഃ॥",
    "15.11": "ത്വയ്യനന്തമഹാംഭോധൗ\nവിശ്വവീചിഃ സ്വഭാവതഃ।\nഉദേതു വാസ്തമായാതു ന തേ\nവൃദ്ധിർന വാ ക്ഷതിഃ॥",
    "15.12": "താത ചിന്മാത്രരൂപോഽസി ന\nതേ ഭിന്നമിദം ജഗത്।\nഅതഃ കസ്യ കഥം കുത്ര\nഹേയോപാദേയകൽപനാ॥",
    "15.13": "ഏകസ്മിന്നവ്യയേ ശാന്തേ ചിദാകാശേഽമലേ ത്വയി।\nകുതോ ജന്മ കുതോ കർമ\nകുതോഽഹങ്കാര ഏവ ച॥",
    "15.14": "യത്ത്വം പശ്യസി തത്രൈകസ്-\nത്വമേവ പ്രതിഭാസസേ।\nകിം പൃഥക് ഭാസതേ സ്വർണാത്\nകടകാംഗദനൂപുരം॥",
    "15.15": "അയം സോഽഹമയം നാഹം\nവിഭാഗമിതി സന്ത്യജ।\nസർവമാത്മേതി നിശ്ചിത്യ\nനിഃസങ്കൽപഃ സുഖീ ഭവ॥",
    "15.16": "തവൈവാജ്ഞാനതോ വിശ്വം\nത്വമേകഃ പരമാർഥതഃ।\nത്വത്തോഽന്യോ നാസ്തി സംസാരീ\nനാസംസാരീ ച കശ്ചന॥",
    "15.17": "ഭ്രാന്തിമാത്രമിദം വിശ്വം\nന കിഞ്ചിദിതി നിശ്ചയീ।\nനിർവാസനഃ സ്ഫൂർതിമാത്രോ\nന കിഞ്ചിദിവ ശാമ്യതി॥",
    "15.18": "ഏക ഏവ ഭവാംഭോധാ-\nവാസീദസ്തി ഭവിഷ്യതി।\nന തേ ബന്ധോഽസ്തി മോക്ഷോ വാ കൃത്യകൃത്യഃ സുഖം ചര॥",
    "15.19": "മാ സങ്കൽപവികൽപാഭ്യാം\nചിത്തം ക്ഷോഭയ ചിന്മയ।\nഉപശാമ്യ സുഖം തിഷ്ഠ\nസ്വാത്മന്യാനന്ദവിഗ്രഹേ॥",
    "15.20": "ത്യജൈവ ധ്യാനം സർവത്ര\nമാ കിഞ്ചിദ് ഹൃദി ധാരയ।\nആത്മാ ത്വം മുക്ത ഏവാസി\nകിം വിമൃശ്യ കരിഷ്യസി॥",
    "16.1": "അഷ്ടാവക്ര ഉവാച \nആചക്ഷ്വ ശൃണു വാ താത\nനാനാശാസ്ത്രാണ്യനേകശഃ।\nതഥാപി ന തവ സ്വാസ്ഥ്യം\nസർവവിസ്മരണാദ് ഋതേ॥",
    "16.2": "ഭോഗം കർമ സമാധിം വാ\nകുരു വിജ്ഞ തഥാപി തേ।\nചിത്തം നിരസ്തസർവാശാമ-\nത്യർഥം രോചയിഷ്യതി॥",
    "16.3": "ആയാസാത്സകലോ ദുഃഖീ\nനൈനം ജാനാതി കശ്ചന।\nഅനേനൈവോപദേശേന ധന്യഃ\nപ്രാപ്നോതി നിർവൃതിം॥",
    "16.4": "വ്യാപാരേ ഖിദ്യതേ യസ്തു\nനിമേഷോന്മേഷയോരപി।\nതസ്യാലസ്യ ധുരീണസ്യ\nസുഖം നന്യസ്യ കസ്യചിത്॥",
    "16.5": "ഇദം കൃതമിദം നേതി\nദ്വന്ദ്വൈർമുക്തം യദാ മനഃ।\nധർമാർഥകാമമോക്ഷേഷു\nനിരപേക്ഷം തദാ ഭവേത്॥",
    "16.6": "വിരക്തോ വിഷയദ്വേഷ്ടാ\nരാഗീ വിഷയലോലുപഃ।\nഗ്രഹമോക്ഷവിഹീനസ്തു\nന വിരക്തോ ന രാഗവാൻ॥",
    "16.7": "ഹേയോപാദേയതാ താവത്-\nസംസാരവിടപാങ്കുരഃ।\nസ്പൃഹാ ജീവതി യാവദ് വൈ\nനിർവിചാരദശാസ്പദം॥",
    "16.8": "പ്രവൃത്തൗ ജായതേ രാഗോ\nനിർവൃത്തൗ ദ്വേഷ ഏവ ഹി।\nനിർദ്വന്ദ്വോ ബാലവദ് ധീമാൻ\nഏവമേവ വ്യവസ്ഥിതഃ॥",
    "16.9": "ഹാതുമിച്ഛതി സംസാരം\nരാഗീ ദുഃഖജിഹാസയാ।\nവീതരാഗോ ഹി നിർദുഃഖസ്-\nതസ്മിന്നപി ന ഖിദ്യതി॥",
    "16.10": "യസ്യാഭിമാനോ മോക്ഷേഽപി\nദേഹേഽപി മമതാ തഥാ।\nന ച ജ്ഞാനീ ന വാ യോഗീ\nകേവലം ദുഃഖഭാഗസൗ॥",
    "16.11": "ഹരോ യദ്യുപദേഷ്ടാ തേ ഹരിഃ\nകമലജോഽപി വാ।\nതഥാപി ന തവ സ്വാഥ്യം\nസർവവിസ്മരണാദൃതേ॥",
    "17.1": "അഷ്ടാവക്ര ഉവാച \nതേന ജ്ഞാനഫലം പ്രാപ്തം\nയോഗാഭ്യാസഫലം തഥാ।\nതൃപ്തഃ സ്വച്ഛേന്ദ്രിയോ നിത്യം\nഏകാകീ രമതേ തു യഃ॥",
    "17.2": "ന കദാചിജ്ജഗത്യസ്മിൻ\nതത്ത്വജ്ഞാ ഹന്ത ഖിദ്യതി।\nയത ഏകേന തേനേദം\nപൂർണം ബ്രഹ്മാണ്ഡമണ്ഡലം॥",
    "17.3": "ന ജാതു വിഷയാഃ കേഽപി\nസ്വാരാമം ഹർഷയന്ത്യമീ।\nസല്ലകീപല്ലവപ്രീത-\nമിവേഭം നിംബപല്ലവാഃ॥",
    "17.4": "യസ്തു ഭോഗേഷു ഭുക്തേഷു\nന ഭവത്യധിവാസിതാ।\nഅഭുക്തേഷു നിരാകാങ്ക്ഷീ\nതദൃശോ ഭവദുർലഭഃ॥",
    "17.5": "ബുഭുക്ഷുരിഹ സംസാരേ\nമുമുക്ഷുരപി ദൃശ്യതേ।\nഭോഗമോക്ഷനിരാകാങ്ക്ഷീ\nവിരലോ ഹി മഹാശയഃ॥",
    "17.6": "ധർമാർഥകാമമോക്ഷേഷു\nജീവിതേ മരണേ തഥാ।\nകസ്യാപ്യുദാരചിത്തസ്യ\nഹേയോപാദേയതാ ന ഹി॥",
    "17.7": "വാഞ്ഛാ ന വിശ്വവിലയേ\nന ദ്വേഷസ്തസ്യ ച സ്ഥിതൗ।\nയഥാ ജീവികയാ തസ്മാദ്\nധന്യ ആസ്തേ യഥാ സുഖം॥",
    "17.8": "കൃതാർഥോഽനേന ജ്ഞാനേനേ-\nത്യേവം ഗലിതധീഃ കൃതീ।\nപശ്യൻ ശൃണ്വൻ സ്പൃശൻ ജിഘ്രന്ന്\nഅശ്നന്നസ്തേ യഥാ സുഖം॥",
    "17.9": "ശൂന്യാ ദൃഷ്ടിർവൃഥാ ചേഷ്ടാ\nവികലാനീന്ദ്രിയാണി ച।\nന സ്പൃഹാ ന വിരക്തിർവാ\nക്ഷീണസംസാരസാഗരേ॥",
    "17.10": "ന ജഗർതി ന നിദ്രാതി\nനോന്മീലതി ന മീലതി।\nഅഹോ പരദശാ ക്വാപി\nവർതതേ മുക്തചേതസഃ॥",
    "17.11": "സർവത്ര ദൃശ്യതേ സ്വസ്ഥഃ\nസർവത്ര വിമലാശയഃ।\nസമസ്തവാസനാ മുക്തോ\nമുക്തഃ സർവത്ര രാജതേ॥",
    "17.12": "പശ്യൻ ശൃണ്വൻ സ്പൃശൻ ജിഘ്രന്ന്\nഅശ്നൻ ഗൃൺഹൻ വദൻ വ്രജൻ।\nഈഹിതാനീഹിതൈർമുക്തോ\nമുക്ത ഏവ മഹാശയഃ॥",
    "17.13": "ന നിന്ദതി ന ച സ്തൗതി\nന ഹൃഷ്യതി ന കുപ്യതി।\nന ദദാതി ന ഗൃൺഹാതി\nമുക്തഃ സർവത്ര നീരസഃ॥",
    "17.14": "സാനുരാഗാം സ്ത്രിയം ദൃഷ്ട്വാ\nമൃത്യും വാ സമുപസ്ഥിതം।\nഅവിഹ്വലമനാഃ സ്വസ്ഥോ\nമുക്ത ഏവ മഹാശയഃ॥",
    "17.15": "സുഖേ ദുഃഖേ നരേ നാര്യാം\nസമ്പത്സു വിപത്സു ച।\nവിശേഷോ നൈവ ധീരസ്യ\nസർവത്ര സമദർശിനഃ॥",
    "17.16": "ന ഹിംസാ നൈവ കാരുണ്യം\nനൗദ്ധത്യം ന ച ദീനതാ।\nനാശ്ചര്യം നൈവ ച ക്ഷോഭഃ\nക്ഷീണസംസരണേ നരേ॥",
    "17.17": "ന മുക്തോ വിഷയദ്വേഷ്ടാ\nന വാ വിഷയലോലുപഃ।\nഅസംസക്തമനാ നിത്യം\nപ്രാപ്താപ്രാപ്തമുപാശ്നുതേ॥",
    "17.18": "സമാധാനസമാധാന-\nഹിതാഹിതവികൽപനാഃ।\nശൂന്യചിത്തോ ന ജാനാതി\nകൈവല്യമിവ സംസ്ഥിതഃ॥",
    "17.19": "നിർമമോ നിരഹങ്കാരോ\nന കിഞ്ചിദിതി നിശ്ചിതഃ।\nഅന്തർഗലിതസർവാശഃ\nകുർവന്നപി കരോതി ന॥",
    "17.20": "മനഃപ്രകാശസംമോഹ\nസ്വപ്നജാഡ്യവിവർജിതഃ।\nദശാം കാമപി സമ്പ്രാപ്തോ\nഭവേദ് ഗലിതമാനസഃ॥",
    "18.1": "അഷ്ടാവക്ര ഉവാച \nയസ്യ ബോധോദയേ താവത്-\nസ്വപ്നവദ് ഭവതി ഭ്രമഃ।\nതസ്മൈ സുഖൈകരൂപായ\nനമഃ ശാന്തായ തേജസേ॥",
    "18.2": "അർജയിത്വാഖിലാൻ അർഥാൻ\nഭോഗാനാപ്നോതി പുഷ്കലാൻ।\nന ഹി സർവപരിത്യാജമ-\nന്തരേണ സുഖീ ഭവേത്॥",
    "18.3": "കർതവ്യദുഃഖമാർതണ്ഡജ്വാലാ\nദഗ്ധാന്തരാത്മനഃ।\nകുതഃ പ്രശമപീയൂഷധാരാ-\nസാരമൃതേ സുഖം॥",
    "18.4": "ഭവോഽയം ഭാവനാമാത്രോ\nന കിഞ്ചിത് പരമർഥതഃ।\nനാസ്ത്യഭാവഃ സ്വഭാവനാം\nഭാവാഭാവവിഭാവിനാം॥",
    "18.5": "ന ദൂരം ന ച സങ്കോചാൽ-\nലബ്ധമേവാത്മനഃ പദം।\nനിർവികൽപം നിരായാസം\nനിർവികാരം നിരഞ്ജനം॥",
    "18.6": "വ്യാമോഹമാത്രവിരതൗ\nസ്വരൂപാദാനമാത്രതഃ।\nവീതശോകാ വിരാജന്തേ\nനിരാവരണദൃഷ്ടയഃ॥",
    "18.7": "സമസ്തം കൽപനാമാത്ര-\nമാത്മാ മുക്തഃ സനാതനഃ।\nഇതി വിജ്ഞായ ധീരോ ഹി\nകിമഭ്യസ്യതി ബാലവത്॥",
    "18.8": "ആത്മാ ബ്രഹ്മേതി നിശ്ചിത്യ\nഭാവാഭാവൗ ച കൽപിതൗ।\nനിഷ്കാമഃ കിം വിജാനാതി\nകിം ബ്രൂതേ ച കരോതി കിം॥",
    "18.9": "അയം സോഽഹമയം നാഹം\nഇതി ക്ഷീണാ വികൽപനാ।\nസർവമാത്മേതി നിശ്ചിത്യ\nതൂഷ്ണീംഭൂതസ്യ യോഗിനഃ॥",
    "18.10": "ന വിക്ഷേപോ ന ചൈകാഗ്ര്യം\nനാതിബോധോ ന മൂഢതാ।\nന സുഖം ന ച വാ ദുഃഖം\nഉപശാന്തസ്യ യോഗിനഃ॥",
    "18.11": "സ്വാരാജ്യേ ഭൈക്ഷവൃത്തൗ ച\nലാഭാലാഭേ ജനേ വനേ।\nനിർവികൽപസ്വഭാവസ്യ\nന വിശേഷോഽസ്തി യോഗിനഃ॥",
    "18.12": "ക്വ ധർമഃ ക്വ ച വാ കാമഃ\nക്വ ചാർഥഃ ക്വ വിവേകിതാ।\nഇദം കൃതമിദം നേതി\nദ്വന്ദ്വൈർമുക്തസ്യ യോഗിനഃ॥",
    "18.13": "കൃത്യം കിമപി നൈവാസ്തി\nന കാപി ഹൃദി രഞ്ജനാ।\nയഥാ ജീവനമേവേഹ\nജീവന്മുക്തസ്യ യോഗിനഃ॥",
    "18.14": "ക്വ മോഹഃ ക്വ ച വാ വിശ്വം\nക്വ തദ് ധ്യാനം ക്വ മുക്തതാ।\nസർവസങ്കൽപസീമായാം\nവിശ്രാന്തസ്യ മഹാത്മനഃ॥",
    "18.15": "യേന വിശ്വമിദം ദൃഷ്ടം സ\nനാസ്തീതി കരോതു വൈ।\nനിർവാസനഃ കിം കുരുതേ\nപശ്യന്നപി ന പശ്യതി॥",
    "18.16": "യേന ദൃഷ്ടം പരം ബ്രഹ്മ\nസോഽഹം ബ്രഹ്മേതി ചിന്തയേത്।\nകിം ചിന്തയതി നിശ്ചിന്തോ\nയോ ന പശ്യതി॥",
    "18.17": "ദൃഷ്ടോ യേനാത്മവിക്ഷേപോ\nനിരോധം കുരുതേ ത്വസൗ।\nഉദാരസ്തു ന വിക്ഷിപ്തഃ\nസാധ്യാഭാവാത്കരോതി കിം॥",
    "18.18": "ധീരോ ലോകവിപര്യസ്തോ\nവർതമാനോഽപി ലോകവത്।\nനോ സമാധിം ന വിക്ഷേപം\nന ലോപം സ്വസ്യ പശ്യതി॥",
    "18.19": "ഭാവാഭാവവിഹീനോ യസ്-\nതൃപ്തോ നിർവാസനോ ബുധഃ।\nനൈവ കിഞ്ചിത്കൃതം തേന\nലോകദൃഷ്ട്യാ വികുർവതാ॥",
    "18.20": "പ്രവൃത്തൗ വാ നിവൃത്തൗ വാ\nനൈവ ധീരസ്യ ദുർഗ്രഹഃ।\nയദാ യത്കർതുമായാതി\nതത്കൃത്വാ തിഷ്ഠതേ സുഖം॥",
    "18.21": "നിർവാസനോ നിരാലംബഃ\nസ്വച്ഛന്ദോ മുക്തബന്ധനഃ।\nക്ഷിപ്തഃ സംസ്കാരവാതേന\nചേഷ്ടതേ ശുഷ്കപർണവത്॥",
    "18.22": "അസംസാരസ്യ തു ക്വാപി\nന ഹർഷോ ന വിഷാദിതാ।\nസ ശീതലഹമനാ നിത്യം\nവിദേഹ ഇവ രാജയേ॥",
    "18.23": "കുത്രാപി ന ജിഹാസാസ്തി\nനാശോ വാപി ന കുത്രചിത്।\nആത്മാരാമസ്യ ധീരസ്യ\nശീതലാച്ഛതരാത്മനഃ॥",
    "18.24": "പ്രകൃത്യാ ശൂന്യചിത്തസ്യ\nകുർവതോഽസ്യ യദൃച്ഛയാ।\nപ്രാകൃതസ്യേവ ധീരസ്യ\nന മാനോ നാവമാനതാ॥",
    "18.25": "കൃതം ദേഹേന കർമേദം\nന മയാ ശുദ്ധരൂപിണാ।\nഇതി ചിന്താനുരോധീ യഃ\nകുർവന്നപി കരോതി ന॥",
    "18.26": "അതദ്വാദീവ കുരുതേ\nന ഭവേദപി ബാലിശഃ।\nജീവന്മുക്തഃ സുഖീ ശ്രീമാൻ\nസംസരന്നപി ശോഭതേ॥",
    "18.27": "നാവിചാരസുശ്രാന്തോ ധീരോ\nവിശ്രാന്തിമാഗതഃ।\nന കൽപതേ ന ജാതി\nന ശൃണോതി ന പശ്യതി॥",
    "18.28": "അസമാധേരവിക്ഷേപാൻ\nന മുമുക്ഷുർന ചേതരഃ।\nനിശ്ചിത്യ കൽപിതം പശ്യൻ\nബ്രഹ്മൈവാസ്തേ മഹാശയഃ॥",
    "18.29": "യസ്യാന്തഃ സ്യാദഹങ്കാരോ\nന കരോതി കരോതി സഃ।\nനിരഹങ്കാരധീരേണ ന\nകിഞ്ചിദകൃതം കൃതം॥",
    "18.30": "നോദ്വിഗ്നം ന ച സന്തുഷ്ട-\nമകർതൃ സ്പന്ദവർജിതം।\nനിരാശം ഗതസന്ദേഹം\nചിത്തം മുക്തസ്യ രാജതേ॥",
    "18.31": "നിർധ്യാതും ചേഷ്ടിതും വാപി\nയച്ചിത്തം ന പ്രവർതതേ।\nനിർനിമിത്തമിദം കിന്തു\nനിർധ്യായേതി വിചേഷ്ടതേ॥",
    "18.32": "തത്ത്വം യഥാർഥമാകർണ്യ\nമന്ദഃ പ്രാപ്നോതി മൂഢതാം।\nഅഥവാ യാതി സങ്കോചമ-\nമൂഢഃ കോഽപി മൂഢവത്॥",
    "18.33": "ഏകാഗ്രതാ നിരോധോ വാ\nമൂഢൈരഭ്യസ്യതേ ഭൃശം।\nധീരാഃ കൃത്യം ന പശ്യന്തി\nസുപ്തവത്സ്വപദേ സ്ഥിതാഃ॥",
    "18.34": "അപ്രയത്നാത് പ്രയത്നാദ് വാ\nമൂഢോ നാപ്നോതി നിർവൃതിം।\nതത്ത്വനിശ്ചയമാത്രേണ\nപ്രാജ്ഞോ ഭവതി നിർവൃതഃ॥",
    "18.35": "ശുദ്ധം ബുദ്ധം പ്രിയം പൂർണം\nനിഷ്പ്രപഞ്ചം നിരാമയം।\nആത്മാനം തം ന ജാനന്തി\nതത്രാഭ്യാസപരാ ജനാഃ॥",
    "18.36": "നാപ്നോതി കർമണാ മോക്ഷം\nവിമൂഢോഽഭ്യാസരൂപിണാ।\nധന്യോ വിജ്ഞാനമാത്രേണ\nമുക്തസ്തിഷ്ഠത്യവിക്രിയഃ॥",
    "18.37": "മൂഢോ നാപ്നോതി തദ് ബ്രഹ്മ\nയതോ ഭവിതുമിച്ഛതി।\nഅനിച്ഛന്നപി ധീരോ ഹി\nപരബ്രഹ്മസ്വരൂപഭാക്॥",
    "18.38": "നിരാധാരാ ഗ്രഹവ്യഗ്രാ\nമൂഢാഃ സംസാരപോഷകാഃ।\nഏതസ്യാനർഥമൂലസ്യ\nമൂലച്ഛേദഃ കൃതോ ബുധൈഃ॥",
    "18.39": "ന ശാന്തിം ലഭതേ മൂഢോ\nയതഃ ശമിതുമിച്ഛതി।\nധീരസ്തത്ത്വം വിനിശ്ചിത്യ\nസർവദാ ശാന്തമാനസഃ॥",
    "18.40": "ക്വാത്മനോ ദർശനം തസ്യ\nയദ് ദൃഷ്ടമവലംബതേ।\nധീരാസ്തം തം ന പശ്യന്തി\nപശ്യന്ത്യാത്മാനമവ്യയം॥",
    "18.41": "ക്വ നിരോധോ വിമൂഢസ്യ\nയോ നിർബന്ധം കരോതി വൈ।\nസ്വാരാമസ്യൈവ ധീരസ്യ\nസർവദാസാവകൃത്രിമഃ॥",
    "18.42": "ഭാവസ്യ ഭാവകഃ കശ്ചിൻ\nന കിഞ്ചിദ് ഭാവകോപരഃ।\nഉഭയാഭാവകഃ കശ്ചിദ്\nഏവമേവ നിരാകുലഃ॥",
    "18.43": "ശുദ്ധമദ്വയമാത്മാനം\nഭാവയന്തി കുബുദ്ധയഃ।\nന തു ജാനന്തി സംമോഹാ-\nദ്യാവജ്ജീവമനിർവൃതാഃ॥",
    "18.44": "മുമുക്ഷോർബുദ്ധിരാലംബ-\nമന്തരേണ ന വിദ്യതേ।\nനിരാലംബൈവ നിഷ്കാമാ\nബുദ്ധിർമുക്തസ്യ സർവദാ॥",
    "18.45": "വിഷയദ്വീപിനോ വീക്ഷ്യ\nചകിതാഃ ശരണാർഥിനഃ।\nവിശന്തി ഝടിതി ക്രോഡം\nനിരോധൈകാഗ്രസിദ്ധയേ॥",
    "18.46": "നിർവാസനം ഹരിം ദൃഷ്ട്വാ\nതൂഷ്ണീം വിഷയദന്തിനഃ।\nപലായന്തേ ന ശക്താസ്തേ\nസേവന്തേ കൃതചാടവഃ॥",
    "18.47": "ന മുക്തികാരികാം ധത്തേ\nനിഃശങ്കോ യുക്തമാനസഃ।\nപശ്യൻ ശൃണ്വൻ സ്പൃശൻ\nജിഘ്രന്നശ്നന്നാസ്തേ യഥാസുഖം॥",
    "18.48": "വസ്തുശ്രവണമാത്രേണ\nശുദ്ധബുദ്ധിർനിരാകുലഃ।\nനൈവാചാരമനാചാര-\nമൗദാസ്യം വാ പ്രപശ്യതി॥",
    "18.49": "യദാ യത്കർതുമായാതി\nതദാ തത്കുരുതേ ഋജുഃ।\nശുഭം വാപ്യശുഭം വാപി\nതസ്യ ചേഷ്ടാ ഹി ബാലവത്॥",
    "18.50": "സ്വാതന്ത്ര്യാത്സുഖമാപ്നോതി\nസ്വാതന്ത്ര്യാല്ലഭതേ പരം।\nസ്വാതന്ത്ര്യാന്നിർവൃതിം ഗച്ഛേത്-\nസ്വാതന്ത്ര്യാത് പരമം പദം॥",
    "18.51": "അകർതൃത്വമഭോക്തൃത്വം\nസ്വാത്മനോ മന്യതേ യദാ।\nതദാ ക്ഷീണാ ഭവന്ത്യേവ\nസമസ്താശ്ചിത്തവൃത്തയഃ॥",
    "18.52": "ഉച്ഛൃംഖലാപ്യകൃതികാ\nസ്ഥിതിർധീരസ്യ രാജതേ।\nന തു സസ്പൃഹചിത്തസ്യ\nശാന്തിർമൂഢസ്യ കൃത്രിമാ॥",
    "18.53": "വിലസന്തി മഹാഭോഗൈ-\nര്വിശന്തി ഗിരിഗഹ്വരാൻ।\nനിരസ്തകൽപനാ ധീരാ\nഅബദ്ധാ മുക്തബുദ്ധയഃ॥",
    "18.54": "ശ്രോത്രിയം ദേവതാം തീർഥമ-\nംഗനാം ഭൂപതിം പ്രിയം।\nദൃഷ്ട്വാ സമ്പൂജ്യ ധീരസ്യ\nന കാപി ഹൃദി വാസനാ॥",
    "18.55": "ഭൃത്യൈഃ പുത്രൈഃ കലത്രൈശ്ച\nദൗഹിത്രൈശ്ചാപി ഗോത്രജൈഃ।\nവിഹസ്യ ധിക്കൃതോ യോഗീ\nന യാതി വികൃതിം മനാക്॥",
    "18.56": "സന്തുഷ്ടോഽപി ന സന്തുഷ്ടഃ\nഖിന്നോഽപി ന ച ഖിദ്യതേ।\nതസ്യാശ്ചര്യദശാം താം\nതാദൃശാ ഏവ ജാനതേ॥",
    "18.57": "കർതവ്യതൈവ സംസാരോ ന\nതാം പശ്യന്തി സൂരയഃ।\nശൂന്യാകാരാ നിരാകാരാ\nനിർവികാരാ നിരാമയാഃ॥",
    "18.58": "അകുർവന്നപി സങ്ക്ഷോഭാദ്\nവ്യഗ്രഃ സർവത്ര മൂഢധീഃ।\nകുർവന്നപി തു കൃത്യാനി\nകുശലോ ഹി നിരാകുലഃ॥",
    "18.59": "സുഖമാസ്തേ സുഖം ശേതേ\nസുഖമായാതി യാതി ച।\nസുഖം വക്തി സുഖം ഭുങ്ക്തേ\nവ്യവഹാരേഽപി ശാന്തധീഃ॥",
    "18.60": "സ്വഭാവാദ്യസ്യ നൈവാർതി-\nര്ലോകവദ് വ്യവഹാരിണഃ।\nമഹാഹൃദ ഇവാക്ഷോഭ്യോ\nഗതക്ലേശഃ സ ശോഭതേ॥",
    "18.61": "നിവൃത്തിരപി മൂഢസ്യ\nപ്രവൃത്തി രുപജായതേ।\nപ്രവൃത്തിരപി ധീരസ്യ\nനിവൃത്തിഫലഭാഗിനീ॥",
    "18.62": "പരിഗ്രഹേഷു വൈരാഗ്യം\nപ്രായോ മൂഢസ്യ ദൃശ്യതേ।\nദേഹേ വിഗലിതാശസ്യ\nക്വ രാഗഃ ക്വ വിരാഗതാ॥",
    "18.63": "ഭാവനാഭാവനാസക്താ\nദൃഷ്ടിർമൂഢസ്യ സർവദാ।\nഭാവ്യഭാവനയാ സാ തു\nസ്വസ്ഥസ്യാദൃഷ്ടിരൂപിണീ॥",
    "18.64": "സർവാരംഭേഷു നിഷ്കാമോ\nയശ്ചരേദ് ബാലവൻ മുനിഃ।\nന ലേപസ്തസ്യ ശുദ്ധസ്യ\nക്രിയമാണോഽപി കർമണി॥",
    "18.65": "സ ഏവ ധന്യ ആത്മജ്ഞഃ\nസർവഭാവേഷു യഃ സമഃ।\nപശ്യൻ ശൃണ്വൻ സ്പൃശൻ ജിഘ്രന്ന് അശ്നന്നിസ്തർഷമാനസഃ॥",
    "18.66": "ക്വ സംസാരഃ ക്വ ചാഭാസഃ\nക്വ സാധ്യം ക്വ ച സാധനം।\nആകാശസ്യേവ ധീരസ്യ\nനിർവികൽപസ്യ സർവദാ॥",
    "18.67": "സ ജയത്യർഥസംന്യാസീ\nപൂർണസ്വരസവിഗ്രഹഃ।\nഅകൃത്രിമോഽനവച്ഛിന്നേ\nസമാധിര്യസ്യ വർതതേ॥",
    "18.68": "ബഹുനാത്ര കിമുക്തേന\nജ്ഞാതതത്ത്വോ മഹാശയഃ।\nഭോഗമോക്ഷനിരാകാങ്ക്ഷീ\nസദാ സർവത്ര നീരസഃ॥",
    "18.69": "മഹദാദി ജഗദ്ദ്വൈതം\nനാമമാത്രവിജൃംഭിതം।\nവിഹായ ശുദ്ധബോധസ്യ\nകിം കൃത്യമവശിഷ്യതേ॥",
    "18.70": "ഭ്രമഭൃതമിദം സർവം\nകിഞ്ചിന്നാസ്തീതി നിശ്ചയീ।\nഅലക്ഷ്യസ്ഫുരണഃ ശുദ്ധഃ\nസ്വഭാവേനൈവ ശാമ്യതി॥",
    "18.71": "ശുദ്ധസ്ഫുരണരൂപസ്യ\nദൃശ്യഭാവമപശ്യതഃ।\nക്വ വിധിഃ ക്വ വൈരാഗ്യം\nക്വ ത്യാഗഃ ക്വ ശമോഽപി വാ॥",
    "18.72": "സ്ഫുരതോഽനന്തരൂപേണ\nപ്രകൃതിം ച ന പശ്യതഃ।\nക്വ ബന്ധഃ ക്വ ച വാ മോക്ഷഃ\nക്വ ഹർഷഃ ക്വ വിഷാദിതാ॥",
    "18.73": "ബുദ്ധിപര്യന്തസംസാരേ\nമായാമാത്രം വിവർതതേ।\nനിർമമോ നിരഹങ്കാരോ\nനിഷ്കാമഃ ശോഭതേ ബുധഃ॥",
    "18.74": "അക്ഷയം ഗതസന്താപ-\nമാത്മാനം പശ്യതോ മുനേഃ।\nക്വ വിദ്യാ ച ക്വ വാ വിശ്വം\nക്വ ദേഹോഽഹം മമേതി വാ॥",
    "18.75": "നിരോധാദീനി കർമാണി\nജഹാതി ജഡധീര്യദി।\nമനോരഥാൻ പ്രലാപാംശ്ച\nകർതുമാപ്നോത്യതത്ക്ഷണാത്॥",
    "18.76": "മന്ദഃ ശ്രുത്വാപി തദ്വസ്തു\nന ജഹാതി വിമൂഢതാം।\nനിർവികൽപോ ബഹിര്യത്നാദ-\nന്തർവിഷയലാലസഃ॥",
    "18.77": "ജ്ഞാനാദ് ഗലിതകർമാ\nയോ ലോകദൃഷ്ട്യാപി കർമകൃത്।\nനാപ്നോത്യവസരം കർമം\nവക്തുമേവ ന കിഞ്ചന॥",
    "18.78": "ക്വ തമഃ ക്വ പ്രകാശോ വാ\nഹാനം ക്വ ച ന കിഞ്ചന।\nനിർവികാരസ്യ ധീരസ്യ\nനിരാതങ്കസ്യ സർവദാ॥",
    "18.79": "ക്വ ധൈര്യം ക്വ വിവേകിത്വം\nക്വ നിരാതങ്കതാപി വാ।\nഅനിർവാച്യസ്വഭാവസ്യ\nനിഃസ്വഭാവസ്യ യോഗിനഃ॥",
    "18.80": "ന സ്വർഗോ നൈവ നരകോ\nജീവന്മുക്തിർന ചൈവ ഹി।\nബഹുനാത്ര കിമുക്തേന\nയോഗദൃഷ്ട്യാ ന കിഞ്ചന॥",
    "18.81": "നൈവ പ്രാർഥയതേ ലാഭം\nനാലാഭേനാനുശോചതി।\nധീരസ്യ ശീതലം ചിത്തമ-\nമൃതേനൈവ പൂരിതം॥",
    "18.82": "ന ശാന്തം സ്തൗതി നിഷ്കാമോ\nന ദുഷ്ടമപി നിന്ദതി।\nസമദുഃഖസുഖസ്തൃപ്തഃ കിഞ്ചിത്\nകൃത്യം ന പശ്യതി॥",
    "18.83": "ധീരോ ന ദ്വേഷ്ടി സംസാരമാ-\nത്മാനം ന ദിദൃക്ഷതി।\nഹർഷാമർഷവിനിർമുക്തോ ന\nമൃതോ ന ച ജീവതി॥",
    "18.84": "നിഃസ്നേഹഃ പുത്രദാരാദൗ\nനിഷ്കാമോ വിഷയേഷു ച।\nനിശ്ചിന്തഃ സ്വശരീരേഽപി\nനിരാശഃ ശോഭതേ ബുധഃ॥",
    "18.85": "തുഷ്ടിഃ സർവത്ര ധീരസ്യ\nയഥാപതിതവർതിനഃ।\nസ്വച്ഛന്ദം ചരതോ ദേശാൻ\nയത്രസ്തമിതശായിനഃ॥",
    "18.86": "പതതൂദേതു വാ ദേഹോ നാസ്യ\nചിന്താ മഹാത്മനഃ।\nസ്വഭാവഭൂമിവിശ്രാന്തി-\nവിസ്മൃതാശേഷസംസൃതേഃ॥",
    "18.87": "അകിഞ്ചനഃ കാമചാരോ\nനിർദ്വന്ദ്വശ്ഛിന്നസംശയഃ।\nഅസക്തഃ സർവഭാവേഷു\nകേവലോ രമതേ ബുധഃ॥",
    "18.88": "നിർമമഃ ശോഭതേ ധീരഃ\nസമലോഷ്ടാശ്മകാഞ്ചനഃ।\nസുഭിന്നഹൃദയഗ്രന്ഥി-\nര്വിനിർധൂതരജസ്തമഃ॥",
    "18.89": "സർവത്രാനവധാനസ്യ ന\nകിഞ്ചിദ് വാസനാ ഹൃദി।\nമുക്താത്മനോ വിതൃപ്തസ്യ\nതുലനാ കേന ജായതേ॥",
    "18.90": "ജാനന്നപി ന ജാനാതി\nപശ്യന്നപി ന പശ്യതി।\nബ്രുവന്ന് അപി ന ച ബ്രൂതേ\nകോഽന്യോ നിർവാസനാദൃതേ॥",
    "18.91": "ഭിക്ഷുർവാ ഭൂപതിർവാപി യോ\nനിഷ്കാമഃ സ ശോഭതേ।\nഭാവേഷു ഗലിതാ യസ്യ\nശോഭനാശോഭനാ മതിഃ॥",
    "18.92": "ക്വ സ്വാച്ഛന്ദ്യം ക്വ സങ്കോചഃ\nക്വ വാ തത്ത്വവിനിശ്ചയഃ।\nനിർവ്യാജാർജവഭൂതസ്യ\nചരിതാർഥസ്യ യോഗിനഃ॥",
    "18.93": "ആത്മവിശ്രാന്തിതൃപ്തേന\nനിരാശേന ഗതാർതിനാ।\nഅന്തര്യദനുഭൂയേത തത്\nകഥം കസ്യ കഥ്യതേ॥",
    "18.94": "സുപ്തോഽപി ന സുഷുപ്തൗ ച\nസ്വപ്നേഽപി ശയിതോ ന ച।\nജാഗരേഽപി ന ജാഗർതി\nധീരസ്തൃപ്തഃ പദേ പദേ॥",
    "18.95": "ജ്ഞഃ സചിന്തോഽപി നിശ്ചിന്തഃ\nസേന്ദ്രിയോഽപി നിരിന്ദ്രിയഃ।\nസുബുദ്ധിരപി നിർബുദ്ധിഃ\nസാഹങ്കാരോഽനഹങ്കൃതിഃ॥",
    "18.96": "ന സുഖീ ന ച വാ ദുഃഖീ\nന വിരക്തോ ന സംഗവാൻ।\nന മുമുക്ഷുർന വാ മുക്താ\nന കിഞ്ചിന്ന്ന ച കിഞ്ചന॥",
    "18.97": "വിക്ഷേപേഽപി ന വിക്ഷിപ്തഃ\nസമാധൗ ന സമാധിമാൻ।\nജാഡ്യേഽപി ന ജഡോ ധന്യഃ\nപാണ്ഡിത്യേഽപി ന പണ്ഡിതഃ॥",
    "18.98": "മുക്തോ യഥാസ്ഥിതിസ്വസ്ഥഃ\nകൃതകർതവ്യനിർവൃതഃ।\nസമഃ സർവത്ര വൈതൃഷ്ണ്യാന്ന\nസ്മരത്യകൃതം കൃതം॥",
    "18.99": "ന പ്രീയതേ വന്ദ്യമാനോ\nനിന്ദ്യമാനോ ന കുപ്യതി।\nനൈവോദ്വിജതി മരണേ\nജീവനേ നാഭിനന്ദതി॥",
    "18.100": "ന ധാവതി ജനാകീർണം\nനാരണ്യം ഉപശാന്തധീഃ।\nയഥാതഥാ യത്രതത്ര\nസമ ഏവാവതിഷ്ഠതേ॥",
    "19.1": "ജനക ഉവാച-\nതത്ത്വവിജ്ഞാനസന്ദംശ-\nമാദായ ഹൃദയോദരാത്।\nനാനാവിധപരാമർശ-\nശല്യോദ്ധാരഃ കൃതോ മയാ॥",
    "19.2": "ക്വ ധർമഃ ക്വ ച വാ കാമഃ\nക്വ ചാർഥഃ ക്വ വിവേകിതാ।\nക്വ ദ്വൈതം ക്വ ച വാഽദ്വൈതം\nസ്വമഹിമ്നി സ്ഥിതസ്യ മേ॥",
    "19.3": "ക്വ ഭൂതം ക്വ ഭവിഷ്യദ് വാ\nവർതമാനമപി ക്വ വാ।\nക്വ ദേശഃ ക്വ ച വാ നിത്യം\nസ്വമഹിമ്നി സ്ഥിതസ്യ മേ॥",
    "19.4": "ക്വ ചാത്മാ ക്വ ച വാനാത്മാ\nക്വ ശുഭം ക്വാശുഭം തഥാ।\nക്വ ചിന്താ ക്വ ച വാചിന്താ\nസ്വമഹിമ്നി സ്ഥിതസ്യ മേ॥",
    "19.5": "ക്വ സ്വപ്നഃ ക്വ സുഷുപ്തിർവാ\nക്വ ച ജാഗരണം തഥാ।\nക്വ തുരിയം ഭയം വാപി\nസ്വമഹിമ്നി സ്ഥിതസ്യ മേ॥",
    "19.6": "ക്വ ദൂരം ക്വ സമീപം വാ ബാഹ്യം\nക്വാഭ്യന്തരം ക്വ വാ।\nക്വ സ്ഥൂലം ക്വ ച വാ സൂക്ഷ്മം\nസ്വമഹിമ്നി സ്ഥിതസ്യ മേ॥",
    "19.7": "ക്വ മൃത്യുർജീവിതം വാ ക്വ ലോകാഃ\nക്വാസ്യ ക്വ ലൗകികം।\nക്വ ലയഃ ക്വ സമാധിർവാ\nസ്വമഹിമ്നി സ്ഥിതസ്യ മേ॥",
    "19.8": "അലം ത്രിവർഗകഥയാ\nയോഗസ്യ കഥയാപ്യലം।\nഅലം വിജ്ഞാനകഥയാ\nവിശ്രാന്തസ്യ മമാത്മനി॥",
    "20.1": "ക്വ ഭൂതാനി ക്വ ദേഹോ വാ\nക്വേന്ദ്രിയാണി ക്വ വാ മനഃ।\nക്വ ശൂന്യം ക്വ ച നൈരാശ്യം\nമത്സ്വരൂപേ നിരഞ്ജനേ॥",
    "20.2": "ക്വ ശാസ്ത്രം ക്വാത്മവിജ്ഞാനം\nക്വ വാ നിർവിഷയം മനഃ।\nക്വ തൃപ്തിഃ ക്വ വിതൃഷ്ണത്വം\nഗതദ്വന്ദ്വസ്യ മേ സദാ॥",
    "20.3": "ക്വ വിദ്യാ ക്വ ച വാവിദ്യാ\nക്വാഹം ക്വേദം മമ ക്വ വാ।\nക്വ ബന്ധ ക്വ ച വാ മോക്ഷഃ\nസ്വരൂപസ്യ ക്വ രൂപിതാ॥",
    "20.4": "ക്വ പ്രാരബ്ധാനി കർമാണി\nജീവന്മുക്തിരപി ക്വ വാ।\nക്വ തദ് വിദേഹകൈവല്യം\nനിർവിശേഷസ്യ സർവദാ॥",
    "20.5": "ക്വ കർതാ ക്വ ച വാ ഭോക്താ\nനിഷ്ക്രിയം സ്ഫുരണം ക്വ വാ।\nക്വാപരോക്ഷം ഫലം വാ ക്വ\nനിഃസ്വഭാവസ്യ മേ സദാ॥",
    "20.6": "ക്വ ലോകം ക്വ മുമുക്ഷുർവാ\nക്വ യോഗീ ജ്ഞാനവാൻ ക്വ വാ।\nക്വ ബദ്ധഃ ക്വ ച വാ മുക്തഃ\nസ്വസ്വരൂപേഽഹമദ്വയേ॥",
    "20.7": "ക്വ സൃഷ്ടിഃ ക്വ ച സംഹാരഃ\nക്വ സാധ്യം ക്വ ച സാധനം।\nക്വ സാധകഃ ക്വ സിദ്ധിർവാ\nസ്വസ്വരൂപേഽഹമദ്വയേ॥",
    "20.8": "ക്വ പ്രമാതാ പ്രമാണം വാ\nക്വ പ്രമേയം ക്വ ച പ്രമാ।\nക്വ കിഞ്ചിത് ക്വ ന കിഞ്ചിദ്\nവാ സർവദാ വിമലസ്യ മേ॥",
    "20.9": "ക്വ വിക്ഷേപഃ ക്വ ചൈകാഗ്ര്യം\nക്വ നിർബോധഃ ക്വ മൂഢതാ।\nക്വ ഹർഷഃ ക്വ വിഷാദോ വാ\nസർവദാ നിഷ്ക്രിയസ്യ മേ॥",
    "20.10": "ക്വ ചൈഷ വ്യവഹാരോ വാ\nക്വ ച സാ പരമാർഥതാ।\nക്വ സുഖം ക്വ ച വാ ദുഖം\nനിർവിമർശസ്യ മേ സദാ॥",
    "20.11": "ക്വ മായാ ക്വ ച സംസാരഃ\nക്വ പ്രീതിർവിരതിഃ ക്വ വാ।\nക്വ ജീവഃ ക്വ ച തദ്ബ്രഹ്മ\nസർവദാ വിമലസ്യ മേ॥",
    "20.12": "ക്വ പ്രവൃത്തിർനിർവൃത്തിർവാ\nക്വ മുക്തിഃ ക്വ ച ബന്ധനം।\nകൂടസ്ഥനിർവിഭാഗസ്യ\nസ്വസ്ഥസ്യ മമ സർവദാ॥",
    "20.13": "ക്വോപദേശഃ ക്വ വാ ശാസ്ത്രം\nക്വ ശിഷ്യഃ ക്വ ച വാ ഗുരുഃ।\nക്വ ചാസ്തി പുരുഷാർഥോ വാ\nനിരുപാധേഃ ശിവസ്യ മേ॥",
    "20.14": "ക്വ ചാസ്തി ക്വ ച വാ നാസ്തി\nക്വാസ്തി ചൈകം ക്വ ച ദ്വയം।\nബഹുനാത്ര കിമുക്തേന\nകിഞ്ചിന്നോത്തിഷ്ഠതേ മമ॥"
}